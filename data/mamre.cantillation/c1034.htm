<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="c.css" TYPE="text/css">
<TITLE>תנ"ך - ישעיהו פרק לד</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
ישעיהו - פרק
<A HREF="c1001.htm">א</A>
<A HREF="c1002.htm">ב</A>
<A HREF="c1003.htm">ג</A>
<A HREF="c1004.htm">ד</A>
<A HREF="c1005.htm">ה</A>
<A HREF="c1006.htm">ו</A>
<A HREF="c1007.htm">ז</A>
<A HREF="c1008.htm">ח</A>
<A HREF="c1009.htm">ט</A>
<A HREF="c1010.htm">י</A>
<A HREF="c1011.htm">יא</A>
<A HREF="c1012.htm">יב</A>
<A HREF="c1013.htm">יג</A>
<A HREF="c1014.htm">יד</A>
<A HREF="c1015.htm">טו</A>
<A HREF="c1016.htm">טז</A>
<A HREF="c1017.htm">יז</A>
<A HREF="c1018.htm">יח</A>
<A HREF="c1019.htm">יט</A>
<A HREF="c1020.htm">כ</A>
<A HREF="c1021.htm">כא</A>
<A HREF="c1022.htm">כב</A>
<A HREF="c1023.htm">כג</A>
<A HREF="c1024.htm">כד</A>
<A HREF="c1025.htm">כה</A>
<A HREF="c1026.htm">כו</A>
<A HREF="c1027.htm">כז</A>
<A HREF="c1028.htm">כח</A>
<A HREF="c1029.htm">כט</A>
<A HREF="c1030.htm">ל</A>
<A HREF="c1031.htm">לא</A>
<A HREF="c1032.htm">לב</A>
<A HREF="c1033.htm">לג</A>
לד
<A HREF="c1035.htm">לה</A>
<A HREF="c1036.htm">לו</A>
<A HREF="c1037.htm">לז</A>
<A HREF="c1038.htm">לח</A>
<A HREF="c1039.htm">לט</A>
<A HREF="c1040.htm">מ</A>
<A HREF="c1041.htm">מא</A>
<A HREF="c1042.htm">מב</A>
<A HREF="c1043.htm">מג</A>
<A HREF="c1044.htm">מד</A>
<A HREF="c1045.htm">מה</A>
<A HREF="c1046.htm">מו</A>
<A HREF="c1047.htm">מז</A>
<A HREF="c1048.htm">מח</A>
<A HREF="c1049.htm">מט</A>
<A HREF="c1050.htm">נ</A>
<A HREF="c1051.htm">נא</A>
<A HREF="c1052.htm">נב</A>
<A HREF="c1053.htm">נג</A>
<A HREF="c1054.htm">נד</A>
<A HREF="c1055.htm">נה</A>
<A HREF="c1056.htm">נו</A>
<A HREF="c1057.htm">נז</A>
<A HREF="c1058.htm">נח</A>
<A HREF="c1059.htm">נט</A>
<A HREF="c1060.htm">ס</A>
<A HREF="c1061.htm">סא</A>
<A HREF="c1062.htm">סב</A>
<A HREF="c1063.htm">סג</A>
<A HREF="c1064.htm">סד</A>
<A HREF="c1065.htm">סה</A>
<A HREF="c1066.htm">סו</A>
</P>
<HR>

<H1>ישעיהו פרק לד</H1>

<A NAME="1"> </A>
<P><B>א</B> קִרְב֤וּ גוֹיִם֙ לִשְׁמֹ֔עַ וּלְאֻמִּ֖ים הַקְשִׁ֑יבוּ תִּשְׁמַ֤ע הָאָ֨רֶץ֙ וּמְלֹאָ֔הּ תֵּבֵ֖ל וְכָל־צֶֽאֱצָאֶֽיהָ׃
<A NAME="2"> </A>
<B>ב</B> כִּ֣י קֶ֤צֶף לַֽיהוָה֙ עַל־כָּל־הַגּוֹיִ֔ם וְחֵמָ֖ה עַל־כָּל־צְבָאָ֑ם הֶֽחֱרִימָ֖ם נְתָנָ֥ם לַטָּֽבַח׃
<A NAME="3"> </A>
<B>ג</B> וְחַלְלֵיהֶ֣ם יֻשְׁלָ֔כוּ וּפִגְרֵיהֶ֖ם יַֽעֲלֶ֣ה בָאְשָׁ֑ם וְנָמַ֥סּוּ הָרִ֖ים מִדָּמָֽם׃
<A NAME="4"> </A>
<B>ד</B> וְנָמַ֨קּוּ֙ כָּל־צְבָ֣א הַשָּׁמַ֔יִם וְנָגֹ֥לּוּ כַסֵּ֖פֶר הַשָּׁמָ֑יִם וְכָל־צְבָאָ֣ם יִבּ֔וֹל כִּנְבֹ֤ל עָלֶה֙ מִגֶּ֔פֶן וּכְנֹבֶ֖לֶת מִתְּאֵנָֽה׃
<A NAME="5"> </A>
<B>ה</B> כִּֽי־רִוְּתָ֥ה בַשָּׁמַ֖יִם חַרְבִּ֑י הִנֵּה֙ עַל־אֱד֣וֹם תֵּרֵ֔ד וְעַל־עַ֥ם חֶרְמִ֖י לְמִשְׁפָּֽט׃
<A NAME="6"> </A>
<B>ו</B> חֶ֣רֶב לַֽיהוָ֞ה מָֽלְאָ֥ה דָם֙ הֻדַּ֣שְׁנָה מֵחֵ֔לֶב מִדַּ֤ם כָּרִים֙ וְעַתּוּדִ֔ים מֵחֵ֖לֶב כִּלְי֣וֹת אֵילִ֑ים כִּ֣י זֶ֤בַח לַֽיהוָה֙ בְּבָצְרָ֔ה וְטֶ֥בַח גָּד֖וֹל בְּאֶ֥רֶץ אֱדֽוֹם׃
<A NAME="7"> </A>
<B>ז</B> וְיָֽרְד֤וּ רְאֵמִים֙ עִמָּ֔ם וּפָרִ֖ים עִם־אַבִּירִ֑ים וְרִוְּתָ֤ה אַרְצָם֙ מִדָּ֔ם וַֽעֲפָרָ֖ם מֵחֵ֥לֶב יְדֻשָּֽׁן׃
<A NAME="8"> </A>
<B>ח</B> כִּ֛י י֥וֹם נָקָ֖ם לַֽיהוָ֑ה שְׁנַ֥ת שִׁלּוּמִ֖ים לְרִ֥יב צִיּֽוֹן׃
<A NAME="9"> </A>
<B>ט</B> וְנֶֽהֶפְכ֤וּ נְחָלֶ֨יהָ֙ לְזֶ֔פֶת וַֽעֲפָרָ֖הּ לְגָפְרִ֑ית וְהָֽיְתָ֣ה אַרְצָ֔הּ לְזֶ֖פֶת בֹּֽעֵרָֽה׃
<A NAME="10"> </A>
<B>י</B> לַ֤יְלָה וְיוֹמָם֙ לֹ֣א תִכְבֶּ֔ה לְעוֹלָ֖ם יַֽעֲלֶ֣ה עֲשָׁנָ֑הּ מִדּ֤וֹר לָדוֹר֙ תֶּֽחֱרָ֔ב לְנֵ֣צַח נְצָחִ֔ים אֵ֥ין עֹבֵ֖ר בָּֽהּ׃
<A NAME="11"> </A>
<B>יא</B> וִֽירֵשׁ֨וּהָ֙ קָאַ֣ת וְקִפּ֔וֹד וְיַנְשׁ֥וֹף וְעֹרֵ֖ב יִשְׁכְּנוּ־בָ֑הּ וְנָטָ֥ה עָלֶ֛יהָ קַֽו־תֹ֖הוּ וְאַבְנֵי־בֹֽהוּ׃
<A NAME="12"> </A>
<B>יב</B> חֹרֶ֥יהָ וְאֵֽין־שָׁ֖ם מְלוּכָ֣ה יִקְרָ֑אוּ וְכָל־שָׂרֶ֖יהָ יִ֥הְיוּ אָֽפֶס׃
<A NAME="13"> </A>
<B>יג</B> וְעָֽלְתָ֤ה אַרְמְנֹתֶ֨יהָ֙ סִירִ֔ים קִמּ֥וֹשׂ וָח֖וֹחַ בְּמִבְצָרֶ֑יהָ וְהָֽיְתָה֙ נְוֵ֣ה תַנִּ֔ים חָצִ֖יר לִבְנ֥וֹת יַֽעֲנָֽה׃
<A NAME="14"> </A>
<B>יד</B> וּפָֽגְשׁ֤וּ צִיִּים֙ אֶת־אִיִּ֔ים וְשָׂעִ֖יר עַל־רֵעֵ֣הוּ יִקְרָ֑א אַךְ־שָׁם֙ הִרְגִּ֣יעָה לִּילִ֔ית וּמָֽצְאָ֥ה לָ֖הּ מָנֽוֹחַ׃
<A NAME="15"> </A>
<B>טו</B> שָׁ֣מָּה קִנְּנָ֤ה קִפּוֹז֙ וַתְּמַלֵּ֔ט וּבָֽקְעָ֖ה וְדָֽגְרָ֣ה בְצִלָּ֑הּ אַךְ־שָׁ֛ם נִקְבְּצ֥וּ דַיּ֖וֹת אִשָּׁ֥ה רְעוּתָֽהּ׃
<A NAME="16"> </A>
<B>טז</B> דִּרְשׁ֨וּ מֵֽעַל־סֵ֤פֶר יְהוָה֙ וּֽקְרָ֔אוּ אַחַ֤ת מֵהֵ֨נָּה֙ לֹ֣א נֶעְדָּ֔רָה אִשָּׁ֥ה רְעוּתָ֖הּ לֹ֣א פָקָ֑דוּ כִּי־פִי֙ ה֣וּא צִוָּ֔ה וְרוּח֖וֹ ה֥וּא קִבְּצָֽן׃
<A NAME="17"> </A>
<B>יז</B> וְהֽוּא־הִפִּ֤יל לָהֶן֙ גּוֹרָ֔ל וְיָד֛וֹ חִלְּקַ֥תָּה לָהֶ֖ם בַּקָּ֑ו עַד־עוֹלָם֙ יִֽירָשׁ֔וּהָ לְד֥וֹר וָד֖וֹר יִשְׁכְּנוּ־בָֽהּ׃ {ס}</P>

<HR>
<P CLASS=s>
<A HREF="c0.htm">תנ"ך</A> -
ישעיהו - פרק
<A HREF="c1001.htm">א</A>
<A HREF="c1002.htm">ב</A>
<A HREF="c1003.htm">ג</A>
<A HREF="c1004.htm">ד</A>
<A HREF="c1005.htm">ה</A>
<A HREF="c1006.htm">ו</A>
<A HREF="c1007.htm">ז</A>
<A HREF="c1008.htm">ח</A>
<A HREF="c1009.htm">ט</A>
<A HREF="c1010.htm">י</A>
<A HREF="c1011.htm">יא</A>
<A HREF="c1012.htm">יב</A>
<A HREF="c1013.htm">יג</A>
<A HREF="c1014.htm">יד</A>
<A HREF="c1015.htm">טו</A>
<A HREF="c1016.htm">טז</A>
<A HREF="c1017.htm">יז</A>
<A HREF="c1018.htm">יח</A>
<A HREF="c1019.htm">יט</A>
<A HREF="c1020.htm">כ</A>
<A HREF="c1021.htm">כא</A>
<A HREF="c1022.htm">כב</A>
<A HREF="c1023.htm">כג</A>
<A HREF="c1024.htm">כד</A>
<A HREF="c1025.htm">כה</A>
<A HREF="c1026.htm">כו</A>
<A HREF="c1027.htm">כז</A>
<A HREF="c1028.htm">כח</A>
<A HREF="c1029.htm">כט</A>
<A HREF="c1030.htm">ל</A>
<A HREF="c1031.htm">לא</A>
<A HREF="c1032.htm">לב</A>
<A HREF="c1033.htm">לג</A>
לד
<A HREF="c1035.htm">לה</A>
<A HREF="c1036.htm">לו</A>
<A HREF="c1037.htm">לז</A>
<A HREF="c1038.htm">לח</A>
<A HREF="c1039.htm">לט</A>
<A HREF="c1040.htm">מ</A>
<A HREF="c1041.htm">מא</A>
<A HREF="c1042.htm">מב</A>
<A HREF="c1043.htm">מג</A>
<A HREF="c1044.htm">מד</A>
<A HREF="c1045.htm">מה</A>
<A HREF="c1046.htm">מו</A>
<A HREF="c1047.htm">מז</A>
<A HREF="c1048.htm">מח</A>
<A HREF="c1049.htm">מט</A>
<A HREF="c1050.htm">נ</A>
<A HREF="c1051.htm">נא</A>
<A HREF="c1052.htm">נב</A>
<A HREF="c1053.htm">נג</A>
<A HREF="c1054.htm">נד</A>
<A HREF="c1055.htm">נה</A>
<A HREF="c1056.htm">נו</A>
<A HREF="c1057.htm">נז</A>
<A HREF="c1058.htm">נח</A>
<A HREF="c1059.htm">נט</A>
<A HREF="c1060.htm">ס</A>
<A HREF="c1061.htm">סא</A>
<A HREF="c1062.htm">סב</A>
<A HREF="c1063.htm">סג</A>
<A HREF="c1064.htm">סד</A>
<A HREF="c1065.htm">סה</A>
<A HREF="c1066.htm">סו</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c1034')</SCRIPT></P>
</BODY></HTML>
