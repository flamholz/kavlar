<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="cs.css" TYPE="text/css">
<TITLE>תנ"ך - משלי פרק יח</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
משלי - פרק
<A HREF="c2801.htm">א</A>
<A HREF="c2802.htm">ב</A>
<A HREF="c2803.htm">ג</A>
<A HREF="c2804.htm">ד</A>
<A HREF="c2805.htm">ה</A>
<A HREF="c2806.htm">ו</A>
<A HREF="c2807.htm">ז</A>
<A HREF="c2808.htm">ח</A>
<A HREF="c2809.htm">ט</A>
<A HREF="c2810.htm">י</A>
<A HREF="c2811.htm">יא</A>
<A HREF="c2812.htm">יב</A>
<A HREF="c2813.htm">יג</A>
<A HREF="c2814.htm">יד</A>
<A HREF="c2815.htm">טו</A>
<A HREF="c2816.htm">טז</A>
<A HREF="c2817.htm">יז</A>
יח
<A HREF="c2819.htm">יט</A>
<A HREF="c2820.htm">כ</A>
<A HREF="c2821.htm">כא</A>
<A HREF="c2822.htm">כב</A>
<A HREF="c2823.htm">כג</A>
<A HREF="c2824.htm">כד</A>
<A HREF="c2825.htm">כה</A>
<A HREF="c2826.htm">כו</A>
<A HREF="c2827.htm">כז</A>
<A HREF="c2828.htm">כח</A>
<A HREF="c2829.htm">כט</A>
<A HREF="c2830.htm">ל</A>
<A HREF="c2831.htm">לא</A>
</P>
<HR>

<H1>משלי פרק יח</H1>

<A NAME="1"> </A>
<P><B>א</B> לְֽ֭תַאֲוָה יְבַקֵּ֣שׁ נִפְרָ֑ד    בְּכָל־תּֽ֝וּשִׁיָּ֗ה יִתְגַּלָּֽע׃<BR>
<A NAME="2"> </A>
<B>ב</B> לֹֽא־יַחְפֹּ֣ץ כְּ֭סִיל בִּתְבוּנָ֑ה    כִּ֝֗י אִֽם־בְּהִתְגַּלּ֥וֹת לִבּֽוֹ׃<BR>
<A NAME="3"> </A>
<B>ג</B> בְּֽבוֹא־רָ֭שָׁע בָּ֣א גַם־בּ֑וּז    וְֽעִם־קָל֥וֹן חֶרְפָּֽה׃<BR>
<A NAME="4"> </A>
<B>ד</B> מַ֣יִם עֲ֭מֻקִּים דִּבְרֵ֣י פִי־אִ֑ישׁ    נַ֥חַל נֹ֝בֵ֗עַ מְק֣וֹר חָכְמָֽה׃<BR>
<A NAME="5"> </A>
<B>ה</B> שְׂאֵ֣ת פְּנֵֽי־רָשָׁ֣ע לֹא־ט֑וֹב    לְהַטּ֥וֹת צַ֝דִּ֗יק בַּמִּשְׁפָּֽט׃<BR>
<A NAME="6"> </A>
<B>ו</B> שִׂפְתֵ֣י כְ֭סִיל יָבֹ֣אוּ בְרִ֑יב    וּ֝פִ֗יו לְֽמַהֲלֻמ֥וֹת יִקְרָֽא׃<BR>
<A NAME="7"> </A>
<B>ז</B> פִּֽי־כְ֭סִיל מְחִתָּה־ל֑וֹ    וּ֝שְׂפָתָ֗יו מוֹקֵ֥שׁ נַפְשֽׁוֹ׃<BR>
<A NAME="8"> </A>
<B>ח</B> דִּבְרֵ֣י נִ֭רְגָּן כְּמִֽתְלַהֲמִ֑ים    וְ֝הֵ֗ם יָֽרְד֥וּ חַדְרֵי־בָֽטֶן׃<BR>
<A NAME="9"> </A>
<B>ט</B> גַּ֭ם מִתְרַפֶּ֣ה בִמְלַאכְתּ֑וֹ    אָ֥ח ה֝֗וּא לְבַ֣עַל מַשְׁחִֽית׃<BR>
<A NAME="10"> </A>
<B>י</B> מִגְדַּל־עֹ֭ז שֵׁ֣ם יְהוָ֑ה    בּֽוֹ־יָר֖וּץ צַדִּ֣יק וְנִשְׂגָּֽב׃<BR>
<A NAME="11"> </A>
<B>יא</B> ה֣וֹן עָ֭שִׁיר קִרְיַ֣ת עֻזּ֑וֹ    וּכְחוֹמָ֥ה נִ֝שְׂגָּבָ֗ה בְּמַשְׂכִּתֽוֹ׃<BR>
<A NAME="12"> </A>
<B>יב</B> לִפְנֵי־שֶׁ֭בֶר יִגְבַּ֣הּ לֶב־אִ֑ישׁ    וְלִפְנֵ֖י כָב֣וֹד עֲנָוָֽה׃<BR>
<A NAME="13"> </A>
<B>יג</B> מֵשִׁ֣יב דָּ֭בָר בְּטֶ֣רֶם יִשְׁמָ֑ע    אִוֶּ֥לֶת הִיא־ל֝֗וֹ וּכְלִמָּֽה׃<BR>
<A NAME="14"> </A>
<B>יד</B> רֽוּחַ־אִ֭ישׁ יְכַלְכֵּ֣ל מַֽחֲלֵ֑הוּ    וְר֥וּחַ נְ֝כֵאָ֗ה מִ֣י יִשָּׂאֶֽנָּה׃<BR>
<A NAME="15"> </A>
<B>טו</B> לֵ֣ב נָ֭בוֹן יִקְנֶה־דָּ֑עַת    וְאֹ֥זֶן חֲ֝כָמִ֗ים תְּבַקֶּשׁ־דָּֽעַת׃<BR>
<A NAME="16"> </A>
<B>טז</B> מַתָּ֣ן אָ֭דָם יַרְחִ֣יב ל֑וֹ    וְלִפְנֵ֖י גְדֹלִ֣ים יַנְחֶֽנּוּ׃<BR>
<A NAME="17"> </A>
<B>יז</B> צַדִּ֣יק הָֽרִאשׁ֣וֹן בְּרִיב֑וֹ    יבא־ (וּבָֽא־) רֵ֝עֵ֗הוּ וַֽחֲקָרֽוֹ׃<BR>
<A NAME="18"> </A>
<B>יח</B> מִ֭דְיָנִים יַשְׁבִּ֣ית הַגּוֹרָ֑ל    וּבֵ֖ין עֲצוּמִ֣ים יַפְרִֽיד׃<BR>
<A NAME="19"> </A>
<B>יט</B> אָ֗ח נִפְשָׁ֥ע מִקִּרְיַת־עֹ֑ז    ומדונים (וּ֝מִדְיָנִ֗ים) כִּבְרִ֥יחַ אַרְמֽוֹן׃<BR>
<A NAME="20"> </A>
<B>כ</B> מִפְּרִ֣י פִי־אִ֭ישׁ תִּשְׂבַּ֣ע בִּטְנ֑וֹ    תְּבוּאַ֖ת שְׂפָתָ֣יו יִשְׂבָּֽע׃<BR>
<A NAME="21"> </A>
<B>כא</B> מָ֣וֶת וְ֭חַיִּים בְּיַד־לָשׁ֑וֹן    וְ֝אֹֽהֲבֶ֗יהָ יֹאכַ֥ל פִּרְיָֽהּ׃<BR>
<A NAME="22"> </A>
<B>כב</B> מָצָ֣א אִ֭שָּׁה מָ֣צָא ט֑וֹב    וַיָּ֥פֶק רָ֝צ֗וֹן מֵֽיְהוָֽה׃<BR>
<A NAME="23"> </A>
<B>כג</B> תַּֽחֲנוּנִ֥ים יְדַבֶּר־רָ֑שׁ    וְ֝עָשִׁ֗יר יַֽעֲנֶ֥ה עַזּֽוֹת׃<BR>
<A NAME="24"> </A>
<B>כד</B> אִ֣ישׁ רֵ֭עִים לְהִתְרֹעֵ֑עַ    וְיֵ֥שׁ אֹ֝הֵ֗ב דָּבֵ֥ק מֵאָֽח׃</P>

<HR>
<P CLASS=s>
<A HREF="c0.htm">תנ"ך</A> -
משלי - פרק
<A HREF="c2801.htm">א</A>
<A HREF="c2802.htm">ב</A>
<A HREF="c2803.htm">ג</A>
<A HREF="c2804.htm">ד</A>
<A HREF="c2805.htm">ה</A>
<A HREF="c2806.htm">ו</A>
<A HREF="c2807.htm">ז</A>
<A HREF="c2808.htm">ח</A>
<A HREF="c2809.htm">ט</A>
<A HREF="c2810.htm">י</A>
<A HREF="c2811.htm">יא</A>
<A HREF="c2812.htm">יב</A>
<A HREF="c2813.htm">יג</A>
<A HREF="c2814.htm">יד</A>
<A HREF="c2815.htm">טו</A>
<A HREF="c2816.htm">טז</A>
<A HREF="c2817.htm">יז</A>
יח
<A HREF="c2819.htm">יט</A>
<A HREF="c2820.htm">כ</A>
<A HREF="c2821.htm">כא</A>
<A HREF="c2822.htm">כב</A>
<A HREF="c2823.htm">כג</A>
<A HREF="c2824.htm">כד</A>
<A HREF="c2825.htm">כה</A>
<A HREF="c2826.htm">כו</A>
<A HREF="c2827.htm">כז</A>
<A HREF="c2828.htm">כח</A>
<A HREF="c2829.htm">כט</A>
<A HREF="c2830.htm">ל</A>
<A HREF="c2831.htm">לא</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c2818')</SCRIPT></P>
</BODY></HTML>
