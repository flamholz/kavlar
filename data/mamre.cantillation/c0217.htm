<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="c.css" TYPE="text/css">
<TITLE>תנ"ך - שמות פרק יז</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
שמות - פרק
<A HREF="c0201.htm">א</A>
<A HREF="c0202.htm">ב</A>
<A HREF="c0203.htm">ג</A>
<A HREF="c0204.htm">ד</A>
<A HREF="c0205.htm">ה</A>
<A HREF="c0206.htm">ו</A>
<A HREF="c0207.htm">ז</A>
<A HREF="c0208.htm">ח</A>
<A HREF="c0209.htm">ט</A>
<A HREF="c0210.htm">י</A>
<A HREF="c0211.htm">יא</A>
<A HREF="c0212.htm">יב</A>
<A HREF="c0213.htm">יג</A>
<A HREF="c0214.htm">יד</A>
<A HREF="c0215.htm">טו</A>
<A HREF="c0216.htm">טז</A>
יז
<A HREF="c0218.htm">יח</A>
<A HREF="c0219.htm">יט</A>
<A HREF="c0220.htm">כ</A>
<A HREF="c0221.htm">כא</A>
<A HREF="c0222.htm">כב</A>
<A HREF="c0223.htm">כג</A>
<A HREF="c0224.htm">כד</A>
<A HREF="c0225.htm">כה</A>
<A HREF="c0226.htm">כו</A>
<A HREF="c0227.htm">כז</A>
<A HREF="c0228.htm">כח</A>
<A HREF="c0229.htm">כט</A>
<A HREF="c0230.htm">ל</A>
<A HREF="c0231.htm">לא</A>
<A HREF="c0232.htm">לב</A>
<A HREF="c0233.htm">לג</A>
<A HREF="c0234.htm">לד</A>
<A HREF="c0235.htm">לה</A>
<A HREF="c0236.htm">לו</A>
<A HREF="c0237.htm">לז</A>
<A HREF="c0238.htm">לח</A>
<A HREF="c0239.htm">לט</A>
<A HREF="c0240.htm">מ</A>
</P>
<HR>

<H1>שמות פרק יז</H1>

<A NAME="1"> </A>
<P><B>א</B> וַ֠יִּסְעוּ כָּל־עֲדַ֨ת בְּנֵֽי־יִשְׂרָאֵ֧ל מִמִּדְבַּר־סִ֛ין לְמַסְעֵיהֶ֖ם עַל־פִּ֣י יְהוָ֑ה וַֽיַּחֲנוּ֙ בִּרְפִידִ֔ים וְאֵ֥ין מַ֖יִם לִשְׁתֹּ֥ת הָעָֽם׃
<A NAME="2"> </A>
<B>ב</B> וַיָּ֤רֶב הָעָם֙ עִם־מֹשֶׁ֔ה וַיֹּ֣אמְר֔וּ תְּנוּ־לָ֥נוּ מַ֖יִם וְנִשְׁתֶּ֑ה וַיֹּ֤אמֶר לָהֶם֙ מֹשֶׁ֔ה מַה־תְּרִיבוּן֙ עִמָּדִ֔י מַה־תְּנַסּ֖וּן אֶת־יְהוָֽה׃
<A NAME="3"> </A>
<B>ג</B> וַיִּצְמָ֨א שָׁ֤ם הָעָם֙ לַמַּ֔יִם וַיָּ֥לֶן הָעָ֖ם עַל־מֹשֶׁ֑ה וַיֹּ֗אמֶר לָ֤מָּה זֶּה֙ הֶֽעֱלִיתָ֣נוּ מִמִּצְרַ֔יִם לְהָמִ֥ית אֹתִ֛י וְאֶת־בָּנַ֥י וְאֶת־מִקְנַ֖י בַּצָּמָֽא׃
<A NAME="4"> </A>
<B>ד</B> וַיִּצְעַ֤ק מֹשֶׁה֙ אֶל־יְהוָ֣ה לֵאמֹ֔ר מָ֥ה אֶֽעֱשֶׂ֖ה לָעָ֣ם הַזֶּ֑ה ע֥וֹד מְעַ֖ט וּסְקָלֻֽנִי׃
<A NAME="5"> </A>
<B>ה</B> וַיֹּ֨אמֶר יְהוָ֜ה אֶל־מֹשֶׁ֗ה עֲבֹר֙ לִפְנֵ֣י הָעָ֔ם וְקַ֥ח אִתְּךָ֖ מִזִּקְנֵ֣י יִשְׂרָאֵ֑ל וּמַטְּךָ֗ אֲשֶׁ֨ר הִכִּ֤יתָ בּוֹ֙ אֶת־הַיְאֹ֔ר קַ֥ח בְּיָֽדְךָ֖ וְהָלָֽכְתָּ׃
<A NAME="6"> </A>
<B>ו</B> הִנְנִ֣י עֹמֵד֩ לְפָנֶ֨יךָ שָּׁ֥ם ׀ עַֽל־הַצּוּר֮ בְּחֹרֵב֒ וְהִכִּ֣יתָ בַצּ֗וּר וְיָֽצְא֥וּ מִמֶּ֛נּוּ מַ֖יִם וְשָׁתָ֣ה הָעָ֑ם וַיַּ֤עַשׂ כֵּן֙ מֹשֶׁ֔ה לְעֵינֵ֖י זִקְנֵ֥י יִשְׂרָאֵֽל׃
<A NAME="7"> </A>
<B>ז</B> וַיִּקְרָא֙ שֵׁ֣ם הַמָּק֔וֹם מַסָּ֖ה וּמְרִיבָ֑ה עַל־רִ֣יב ׀ בְּנֵ֣י יִשְׂרָאֵ֗ל וְעַ֨ל נַסֹּתָ֤ם אֶת־יְהוָה֙ לֵאמֹ֔ר הֲיֵ֧שׁ יְהוָ֛ה בְּקִרְבֵּ֖נוּ אִם־אָֽיִן׃ {פ}<BR>
<A NAME="8"> </A>
<B>ח</B> וַיָּבֹ֖א עֲמָלֵ֑ק וַיִּלָּ֥חֶם עִם־יִשְׂרָאֵ֖ל בִּרְפִידִֽם׃
<A NAME="9"> </A>
<B>ט</B> וַיֹּ֨אמֶר מֹשֶׁ֤ה אֶל־יְהוֹשֻׁ֨עַ֙ בְּחַר־לָ֣נוּ אֲנָשִׁ֔ים וְצֵ֖א הִלָּחֵ֣ם בַּֽעֲמָלֵ֑ק מָחָ֗ר אָֽנֹכִ֤י נִצָּב֙ עַל־רֹ֣אשׁ הַגִּבְעָ֔ה וּמַטֵּ֥ה הָֽאֱלֹהִ֖ים בְּיָדִֽי׃
<A NAME="10"> </A>
<B>י</B> וַיַּ֣עַשׂ יְהוֹשֻׁ֗עַ כַּֽאֲשֶׁ֤ר אָֽמַר־לוֹ֙ מֹשֶׁ֔ה לְהִלָּחֵ֖ם בַּֽעֲמָלֵ֑ק וּמֹשֶׁה֙ אַֽהֲרֹ֣ן וְח֔וּר עָל֖וּ רֹ֥אשׁ הַגִּבְעָֽה׃
<A NAME="11"> </A>
<B>יא</B> וְהָיָ֗ה כַּֽאֲשֶׁ֨ר יָרִ֥ים מֹשֶׁ֛ה יָד֖וֹ וְגָבַ֣ר יִשְׂרָאֵ֑ל וְכַֽאֲשֶׁ֥ר יָנִ֛יחַ יָד֖וֹ וְגָבַ֥ר עֲמָלֵֽק׃
<A NAME="12"> </A>
<B>יב</B> וִידֵ֤י מֹשֶׁה֙ כְּבֵדִ֔ים וַיִּקְחוּ־אֶ֛בֶן וַיָּשִׂ֥ימוּ תַחְתָּ֖יו וַיֵּ֣שֶׁב עָלֶ֑יהָ וְאַֽהֲרֹ֨ן וְח֜וּר תָּֽמְכ֣וּ בְיָדָ֗יו מִזֶּ֤ה אֶחָד֙ וּמִזֶּ֣ה אֶחָ֔ד וַיְהִ֥י יָדָ֛יו אֱמוּנָ֖ה עַד־בֹּ֥א הַשָּֽׁמֶשׁ׃
<A NAME="13"> </A>
<B>יג</B> וַיַּֽחֲלֹ֧שׁ יְהוֹשֻׁ֛עַ אֶת־עֲמָלֵ֥ק וְאֶת־עַמּ֖וֹ לְפִי־חָֽרֶב׃ {פ}<BR>
<A NAME="14"> </A>
<B>יד</B> וַיֹּ֨אמֶר יְהוָ֜ה אֶל־מֹשֶׁ֗ה כְּתֹ֨ב זֹ֤את זִכָּרוֹן֙ בַּסֵּ֔פֶר וְשִׂ֖ים בְּאָזְנֵ֣י יְהוֹשֻׁ֑עַ כִּֽי־מָחֹ֤ה אֶמְחֶה֙ אֶת־זֵ֣כֶר עֲמָלֵ֔ק מִתַּ֖חַת הַשָּׁמָֽיִם׃
<A NAME="15"> </A>
<B>טו</B> וַיִּ֥בֶן מֹשֶׁ֖ה מִזְבֵּ֑חַ וַיִּקְרָ֥א שְׁמ֖וֹ יְהוָ֥ה ׀ נִסִּֽי׃
<A NAME="16"> </A>
<B>טז</B> וַיֹּ֗אמֶר כִּֽי־יָד֙ עַל־כֵּ֣ס יָ֔הּ מִלְחָמָ֥ה לַֽיהוָ֖ה בַּֽעֲמָלֵ֑ק מִדֹּ֖ר דֹּֽר׃ {פ}</P>

<HR>
<P CLASS=s>
<A HREF="c0.htm">תנ"ך</A> -
שמות - פרק
<A HREF="c0201.htm">א</A>
<A HREF="c0202.htm">ב</A>
<A HREF="c0203.htm">ג</A>
<A HREF="c0204.htm">ד</A>
<A HREF="c0205.htm">ה</A>
<A HREF="c0206.htm">ו</A>
<A HREF="c0207.htm">ז</A>
<A HREF="c0208.htm">ח</A>
<A HREF="c0209.htm">ט</A>
<A HREF="c0210.htm">י</A>
<A HREF="c0211.htm">יא</A>
<A HREF="c0212.htm">יב</A>
<A HREF="c0213.htm">יג</A>
<A HREF="c0214.htm">יד</A>
<A HREF="c0215.htm">טו</A>
<A HREF="c0216.htm">טז</A>
יז
<A HREF="c0218.htm">יח</A>
<A HREF="c0219.htm">יט</A>
<A HREF="c0220.htm">כ</A>
<A HREF="c0221.htm">כא</A>
<A HREF="c0222.htm">כב</A>
<A HREF="c0223.htm">כג</A>
<A HREF="c0224.htm">כד</A>
<A HREF="c0225.htm">כה</A>
<A HREF="c0226.htm">כו</A>
<A HREF="c0227.htm">כז</A>
<A HREF="c0228.htm">כח</A>
<A HREF="c0229.htm">כט</A>
<A HREF="c0230.htm">ל</A>
<A HREF="c0231.htm">לא</A>
<A HREF="c0232.htm">לב</A>
<A HREF="c0233.htm">לג</A>
<A HREF="c0234.htm">לד</A>
<A HREF="c0235.htm">לה</A>
<A HREF="c0236.htm">לו</A>
<A HREF="c0237.htm">לז</A>
<A HREF="c0238.htm">לח</A>
<A HREF="c0239.htm">לט</A>
<A HREF="c0240.htm">מ</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c0217')</SCRIPT></P>
</BODY></HTML>
