<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="cs.css" TYPE="text/css">
<TITLE>תנ"ך - איוב פרק כח</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
איוב - פרק
<A HREF="c2701.htm">א</A>
<A HREF="c2702.htm">ב</A>
<A HREF="c2703.htm">ג</A>
<A HREF="c2704.htm">ד</A>
<A HREF="c2705.htm">ה</A>
<A HREF="c2706.htm">ו</A>
<A HREF="c2707.htm">ז</A>
<A HREF="c2708.htm">ח</A>
<A HREF="c2709.htm">ט</A>
<A HREF="c2710.htm">י</A>
<A HREF="c2711.htm">יא</A>
<A HREF="c2712.htm">יב</A>
<A HREF="c2713.htm">יג</A>
<A HREF="c2714.htm">יד</A>
<A HREF="c2715.htm">טו</A>
<A HREF="c2716.htm">טז</A>
<A HREF="c2717.htm">יז</A>
<A HREF="c2718.htm">יח</A>
<A HREF="c2719.htm">יט</A>
<A HREF="c2720.htm">כ</A>
<A HREF="c2721.htm">כא</A>
<A HREF="c2722.htm">כב</A>
<A HREF="c2723.htm">כג</A>
<A HREF="c2724.htm">כד</A>
<A HREF="c2725.htm">כה</A>
<A HREF="c2726.htm">כו</A>
<A HREF="c2727.htm">כז</A>
כח
<A HREF="c2729.htm">כט</A>
<A HREF="c2730.htm">ל</A>
<A HREF="c2731.htm">לא</A>
<A HREF="c2732.htm">לב</A>
<A HREF="c2733.htm">לג</A>
<A HREF="c2734.htm">לד</A>
<A HREF="c2735.htm">לה</A>
<A HREF="c2736.htm">לו</A>
<A HREF="c2737.htm">לז</A>
<A HREF="c2738.htm">לח</A>
<A HREF="c2739.htm">לט</A>
<A HREF="c2740.htm">מ</A>
<A HREF="c2741.htm">מא</A>
<A HREF="c2742.htm">מב</A>
</P>
<HR>

<H1>איוב פרק כח</H1>

<A NAME="1"> </A>
<P><B>א</B> כִּ֤י יֵ֣שׁ לַכֶּ֣סֶף מוֹצָ֑א    וּ֝מָק֗וֹם לַזָּהָ֥ב יָזֹֽקּוּ׃<BR>
<A NAME="2"> </A>
<B>ב</B> בַּ֭רְזֶל מֵֽעָפָ֣ר יֻקָּ֑ח    וְ֝אֶ֗בֶן יָצ֥וּק נְחוּשָֽׁה׃<BR>
<A NAME="3"> </A>
<B>ג</B> קֵ֤ץ ׀ שָׂ֤ם לַחֹ֗שֶׁךְ וּֽלְכָל־תַּ֭כְלִית ה֣וּא חוֹקֵ֑ר    אֶ֖בֶן אֹ֣פֶל וְצַלְמָֽוֶת׃<BR>
<A NAME="4"> </A>
<B>ד</B> פָּ֤רַץ נַ֨חַל ׀ מֵֽעִם־גָּ֗ר הַֽנִּשְׁכָּחִ֥ים מִנִּי־רָ֑גֶל    דַּ֖לּוּ מֵֽאֱנ֣וֹשׁ נָֽעוּ׃<BR>
<A NAME="5"> </A>
<B>ה</B> אֶ֗רֶץ מִמֶּ֥נָּה יֵֽצֵא־לָ֑חֶם    וְ֝תַחְתֶּ֗יהָ נֶהְפַּ֥ךְ כְּמוֹ־אֵֽשׁ׃<BR>
<A NAME="6"> </A>
<B>ו</B> מְקוֹם־סַפִּ֥יר אֲבָנֶ֑יהָ    וְעַפְרֹ֖ת זָהָ֣ב לֽוֹ׃<BR>
<A NAME="7"> </A>
<B>ז</B> נָ֭תִיב לֹֽא־יְדָ֣עוֹ עָ֑יִט    וְלֹ֥א שְׁ֝זָפַ֗תּוּ עֵ֣ין אַיָּֽה׃<BR>
<A NAME="8"> </A>
<B>ח</B> לֹֽא־הִדְרִיכ֥וּהוּ בְנֵֽי־שָׁ֑חַץ    לֹֽא־עָדָ֖ה עָלָ֣יו שָֽׁחַל׃<BR>
<A NAME="9"> </A>
<B>ט</B> בַּֽ֭חַלָּמִישׁ שָׁלַ֣ח יָד֑וֹ    הָפַ֖ךְ מִשֹּׁ֣רֶשׁ הָרִֽים׃<BR>
<A NAME="10"> </A>
<B>י</B> בַּ֭צּוּרוֹת יְאֹרִ֣ים בִּקֵּ֑עַ    וְכָל־יְ֝קָ֗ר רָֽאֲתָ֥ה עֵינֽוֹ׃<BR>
<A NAME="11"> </A>
<B>יא</B> מִ֭בְּכִי נְהָר֣וֹת חִבֵּ֑שׁ    וְ֝תַֽעֲלֻמָ֗הּ יֹ֣צִא אֽוֹר׃</P>
<A NAME="12"> </A>
<P><B>יב</B> וְֽ֭הַחָכְמָה מֵאַ֣יִן תִּמָּצֵ֑א    וְאֵ֥י זֶ֝֗ה מְק֣וֹם בִּינָֽה׃<BR>
<A NAME="13"> </A>
<B>יג</B> לֹֽא־יָדַ֣ע אֱנ֣וֹשׁ עֶרְכָּ֑הּ    וְלֹ֥א תִ֝מָּצֵ֗א בְּאֶ֣רֶץ הַֽחַיִּֽים׃<BR>
<A NAME="14"> </A>
<B>יד</B> תְּה֣וֹם אָ֭מַר לֹ֣א בִי־הִ֑יא    וְיָ֥ם אָ֝מַ֗ר אֵ֣ין עִמָּדִֽי׃<BR>
<A NAME="15"> </A>
<B>טו</B> לֹֽא־יֻתַּ֣ן סְג֣וֹר תַּחְתֶּ֑יהָ    וְלֹ֥א יִ֝שָּׁקֵ֗ל כֶּ֣סֶף מְחִירָֽהּ׃<BR>
<A NAME="16"> </A>
<B>טז</B> לֹֽא־תְ֭סֻלֶּה בְּכֶ֣תֶם אוֹפִ֑יר    בְּשֹׁ֖הַם יָקָ֣ר וְסַפִּֽיר׃<BR>
<A NAME="17"> </A>
<B>יז</B> לֹֽא־יַעַרְכֶ֣נָּה זָ֭הָב וּזְכוֹכִ֑ית    וּתְמ֖וּרָתָ֣הּ כְּלִי־פָֽז׃<BR>
<A NAME="18"> </A>
<B>יח</B> רָאמ֣וֹת וְ֭גָבִישׁ לֹ֣א יִזָּכֵ֑ר    וּמֶ֥שֶׁךְ חָ֝כְמָ֗ה מִפְּנִינִֽים׃<BR>
<A NAME="19"> </A>
<B>יט</B> לֹֽא־יַ֭עַרְכֶנָּה פִּטְדַת־כּ֑וּשׁ    בְּכֶ֥תֶם טָ֝ה֗וֹר לֹ֣א תְסֻלֶּֽה׃<BR>
<A NAME="20"> </A>
<B>כ</B> וְֽ֭הַחָכְמָה מֵאַ֣יִן תָּב֑וֹא    וְאֵ֥י זֶ֝֗ה מְק֣וֹם בִּינָֽה׃<BR>
<A NAME="21"> </A>
<B>כא</B> וְֽ֭נֶעֶלְמָה מֵֽעֵינֵ֣י כָל־חָ֑י    וּמֵע֖וֹף הַשָּׁמַ֣יִם נִסְתָּֽרָה׃<BR>
<A NAME="22"> </A>
<B>כב</B> אֲבַדּ֣וֹן וָ֭מָוֶת אָ֣מְר֑וּ    בְּ֝אָזְנֵ֗ינוּ שָׁמַ֥עְנוּ שִׁמְעָֽהּ׃<BR>
<A NAME="23"> </A>
<B>כג</B> אֱ֭לֹהִים הֵבִ֣ין דַּרְכָּ֑הּ    וְ֝ה֗וּא יָדַ֥ע אֶת־מְקוֹמָֽהּ׃<BR>
<A NAME="24"> </A>
<B>כד</B> כִּי־ה֭וּא לִקְצוֹת־הָאָ֣רֶץ יַבִּ֑יט    תַּ֖חַת כָּל־הַשָּׁמַ֣יִם יִרְאֶֽה׃<BR>
<A NAME="25"> </A>
<B>כה</B> לַֽעֲשׂ֣וֹת לָר֣וּחַ מִשְׁקָ֑ל    וּ֝מַ֗יִם תִּכֵּ֥ן בְּמִדָּֽה׃<BR>
<A NAME="26"> </A>
<B>כו</B> בַּֽעֲשֹׂת֣וֹ לַמָּטָ֣ר חֹ֑ק    וְ֝דֶ֗רֶךְ לַֽחֲזִ֥יז קֹלֽוֹת׃<BR>
<A NAME="27"> </A>
<B>כז</B> אָ֣ז רָ֭אָהּ וַֽיְסַפְּרָ֑הּ    הֱ֝כִינָ֗הּ וְגַם־חֲקָרָֽהּ׃<BR>
<A NAME="28"> </A>
<B>כח</B> וַיֹּ֤אמֶר ׀ לָֽאָדָ֗ם הֵ֤ן יִרְאַ֣ת אֲ֭דֹנָי הִ֣יא חָכְמָ֑ה    וְס֖וּר מֵרָ֣ע בִּינָֽה׃</P>

<HR>
<P CLASS=s>
<A HREF="c0.htm">תנ"ך</A> -
איוב - פרק
<A HREF="c2701.htm">א</A>
<A HREF="c2702.htm">ב</A>
<A HREF="c2703.htm">ג</A>
<A HREF="c2704.htm">ד</A>
<A HREF="c2705.htm">ה</A>
<A HREF="c2706.htm">ו</A>
<A HREF="c2707.htm">ז</A>
<A HREF="c2708.htm">ח</A>
<A HREF="c2709.htm">ט</A>
<A HREF="c2710.htm">י</A>
<A HREF="c2711.htm">יא</A>
<A HREF="c2712.htm">יב</A>
<A HREF="c2713.htm">יג</A>
<A HREF="c2714.htm">יד</A>
<A HREF="c2715.htm">טו</A>
<A HREF="c2716.htm">טז</A>
<A HREF="c2717.htm">יז</A>
<A HREF="c2718.htm">יח</A>
<A HREF="c2719.htm">יט</A>
<A HREF="c2720.htm">כ</A>
<A HREF="c2721.htm">כא</A>
<A HREF="c2722.htm">כב</A>
<A HREF="c2723.htm">כג</A>
<A HREF="c2724.htm">כד</A>
<A HREF="c2725.htm">כה</A>
<A HREF="c2726.htm">כו</A>
<A HREF="c2727.htm">כז</A>
כח
<A HREF="c2729.htm">כט</A>
<A HREF="c2730.htm">ל</A>
<A HREF="c2731.htm">לא</A>
<A HREF="c2732.htm">לב</A>
<A HREF="c2733.htm">לג</A>
<A HREF="c2734.htm">לד</A>
<A HREF="c2735.htm">לה</A>
<A HREF="c2736.htm">לו</A>
<A HREF="c2737.htm">לז</A>
<A HREF="c2738.htm">לח</A>
<A HREF="c2739.htm">לט</A>
<A HREF="c2740.htm">מ</A>
<A HREF="c2741.htm">מא</A>
<A HREF="c2742.htm">מב</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c2728')</SCRIPT></P>
</BODY></HTML>
