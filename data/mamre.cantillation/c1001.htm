<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2015 Mechon Mamre, 12 Hayyim Vital, Jerusalem-->
<LINK REL="stylesheet" HREF="c.css" TYPE="text/css">
<TITLE>תנ"ך - ישעיהו פרק א</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
ישעיהו - פרק
א
<A HREF="c1002.htm">ב</A>
<A HREF="c1003.htm">ג</A>
<A HREF="c1004.htm">ד</A>
<A HREF="c1005.htm">ה</A>
<A HREF="c1006.htm">ו</A>
<A HREF="c1007.htm">ז</A>
<A HREF="c1008.htm">ח</A>
<A HREF="c1009.htm">ט</A>
<A HREF="c1010.htm">י</A>
<A HREF="c1011.htm">יא</A>
<A HREF="c1012.htm">יב</A>
<A HREF="c1013.htm">יג</A>
<A HREF="c1014.htm">יד</A>
<A HREF="c1015.htm">טו</A>
<A HREF="c1016.htm">טז</A>
<A HREF="c1017.htm">יז</A>
<A HREF="c1018.htm">יח</A>
<A HREF="c1019.htm">יט</A>
<A HREF="c1020.htm">כ</A>
<A HREF="c1021.htm">כא</A>
<A HREF="c1022.htm">כב</A>
<A HREF="c1023.htm">כג</A>
<A HREF="c1024.htm">כד</A>
<A HREF="c1025.htm">כה</A>
<A HREF="c1026.htm">כו</A>
<A HREF="c1027.htm">כז</A>
<A HREF="c1028.htm">כח</A>
<A HREF="c1029.htm">כט</A>
<A HREF="c1030.htm">ל</A>
<A HREF="c1031.htm">לא</A>
<A HREF="c1032.htm">לב</A>
<A HREF="c1033.htm">לג</A>
<A HREF="c1034.htm">לד</A>
<A HREF="c1035.htm">לה</A>
<A HREF="c1036.htm">לו</A>
<A HREF="c1037.htm">לז</A>
<A HREF="c1038.htm">לח</A>
<A HREF="c1039.htm">לט</A>
<A HREF="c1040.htm">מ</A>
<A HREF="c1041.htm">מא</A>
<A HREF="c1042.htm">מב</A>
<A HREF="c1043.htm">מג</A>
<A HREF="c1044.htm">מד</A>
<A HREF="c1045.htm">מה</A>
<A HREF="c1046.htm">מו</A>
<A HREF="c1047.htm">מז</A>
<A HREF="c1048.htm">מח</A>
<A HREF="c1049.htm">מט</A>
<A HREF="c1050.htm">נ</A>
<A HREF="c1051.htm">נא</A>
<A HREF="c1052.htm">נב</A>
<A HREF="c1053.htm">נג</A>
<A HREF="c1054.htm">נד</A>
<A HREF="c1055.htm">נה</A>
<A HREF="c1056.htm">נו</A>
<A HREF="c1057.htm">נז</A>
<A HREF="c1058.htm">נח</A>
<A HREF="c1059.htm">נט</A>
<A HREF="c1060.htm">ס</A>
<A HREF="c1061.htm">סא</A>
<A HREF="c1062.htm">סב</A>
<A HREF="c1063.htm">סג</A>
<A HREF="c1064.htm">סד</A>
<A HREF="c1065.htm">סה</A>
<A HREF="c1066.htm">סו</A>
</P>
<HR>

<H1>ישעיהו פרק א</H1>

<A NAME="1"> </A>
<P><B>א</B> חֲזוֹן֙ יְשַֽׁעְיָ֣הוּ בֶן־אָמ֔וֹץ אֲשֶׁ֣ר חָזָ֔ה עַל־יְהוּדָ֖ה וִירֽוּשָׁלִָ֑ם בִּימֵ֨י עֻזִּיָּ֧הוּ יוֹתָ֛ם אָחָ֥ז יְחִזְקִיָּ֖הוּ מַלְכֵ֥י יְהוּדָֽה׃
<A NAME="2"> </A>
<B>ב</B> שִׁמְע֤וּ שָׁמַ֨יִם֙ וְהַֽאֲזִ֣ינִי אֶ֔רֶץ כִּ֥י יְהוָ֖ה דִּבֵּ֑ר בָּנִים֙ גִּדַּ֣לְתִּי וְרוֹמַ֔מְתִּי וְהֵ֖ם פָּ֥שְׁעוּ בִֽי׃
<A NAME="3"> </A>
<B>ג</B> יָדַ֥ע שׁוֹר֙ קֹנֵ֔הוּ וַֽחֲמ֖וֹר אֵב֣וּס בְּעָלָ֑יו יִשְׂרָאֵל֙ לֹ֣א יָדַ֔ע עַמִּ֖י לֹ֥א הִתְבּוֹנָֽן׃
<A NAME="4"> </A>
<B>ד</B> ה֣וֹי ׀ גּ֣וֹי חֹטֵ֗א עַ֚ם כֶּ֣בֶד עָו֔‍ֹן זֶ֣רַע מְרֵעִ֔ים בָּנִ֖ים מַשְׁחִיתִ֑ים עָֽזְב֣וּ אֶת־יְהוָ֗ה נִֽאֲצ֛וּ אֶת־קְד֥וֹשׁ יִשְׂרָאֵ֖ל נָזֹ֥רוּ אָחֽוֹר׃
<A NAME="5"> </A>
<B>ה</B> עַ֣ל מֶ֥ה תֻכּ֛וּ ע֖וֹד תּוֹסִ֣יפוּ סָרָ֑ה כָּל־רֹ֣אשׁ לָֽחֳלִ֔י וְכָל־לֵבָ֖ב דַּוָּֽי׃
<A NAME="6"> </A>
<B>ו</B> מִכַּף־רֶ֤גֶל וְעַד־רֹאשׁ֙ אֵֽין־בּ֣וֹ מְתֹ֔ם פֶּ֥צַע וְחַבּוּרָ֖ה וּמַכָּ֣ה טְרִיָּ֑ה לֹא־זֹ֨רוּ֙ וְלֹ֣א חֻבָּ֔שׁוּ וְלֹ֥א רֻכְּכָ֖ה בַּשָּֽׁמֶן׃
<A NAME="7"> </A>
<B>ז</B> אַרְצְכֶ֣ם שְׁמָמָ֔ה עָֽרֵיכֶ֖ם שְׂרֻפ֣וֹת אֵ֑שׁ אַדְמַתְכֶ֗ם לְנֶגְדְּכֶם֙ זָרִים֙ אֹֽכְלִ֣ים אֹתָ֔הּ וּשְׁמָמָ֖ה כְּמַהְפֵּכַ֥ת זָרִֽים׃
<A NAME="8"> </A>
<B>ח</B> וְנֽוֹתְרָ֥ה בַת־צִיּ֖וֹן כְּסֻכָּ֣ה בְכָ֑רֶם כִּמְלוּנָ֥ה בְמִקְשָׁ֖ה כְּעִ֥יר נְצוּרָֽה׃
<A NAME="9"> </A>
<B>ט</B> לוּלֵי֙ יְהוָ֣ה צְבָא֔וֹת הוֹתִ֥יר לָ֛נוּ שָׂרִ֖יד כִּמְעָ֑ט כִּסְדֹ֣ם הָיִ֔ינוּ לַֽעֲמֹרָ֖ה דָּמִֽינוּ׃ {פ}<BR>
<A NAME="10"> </A>
<B>י</B> שִׁמְע֥וּ דְבַר־יְהוָ֖ה קְצִינֵ֣י סְדֹ֑ם הַֽאֲזִ֛ינוּ תּוֹרַ֥ת אֱלֹהֵ֖ינוּ עַ֥ם עֲמֹרָֽה׃
<A NAME="11"> </A>
<B>יא</B> לָמָּה־לִּ֤י רֹב־זִבְחֵיכֶם֙ יֹאמַ֣ר יְהוָ֔ה שָׂבַ֛עְתִּי עֹל֥וֹת אֵילִ֖ים וְחֵ֣לֶב מְרִיאִ֑ים וְדַ֨ם פָּרִ֧ים וּכְבָשִׂ֛ים וְעַתּוּדִ֖ים לֹ֥א חָפָֽצְתִּי׃
<A NAME="12"> </A>
<B>יב</B> כִּ֣י תָבֹ֔אוּ לֵֽרָא֖וֹת פָּנָ֑י מִֽי־בִקֵּ֥שׁ זֹ֛את מִיֶּדְכֶ֖ם רְמֹ֥ס חֲצֵרָֽי׃
<A NAME="13"> </A>
<B>יג</B> לֹ֣א תוֹסִ֗יפוּ הָבִיא֙ מִנְחַת־שָׁ֔וְא קְטֹ֧רֶת תּֽוֹעֵבָ֛ה הִ֖יא לִ֑י חֹ֤דֶשׁ וְשַׁבָּת֙ קְרֹ֣א מִקְרָ֔א לֹֽא־אוּכַ֥ל אָ֖וֶן וַֽעֲצָרָֽה׃
<A NAME="14"> </A>
<B>יד</B> חָדְשֵׁיכֶ֤ם וּמֽוֹעֲדֵיכֶם֙ שָֽׂנְאָ֣ה נַפְשִׁ֔י הָי֥וּ עָלַ֖י לָטֹ֑רַח נִלְאֵ֖יתִי נְשֹֽׂא׃
<A NAME="15"> </A>
<B>טו</B> וּבְפָרִשְׂכֶ֣ם כַּפֵּיכֶ֗ם אַעְלִ֤ים עֵינַי֙ מִכֶּ֔ם גַּ֛ם כִּֽי־תַרְבּ֥וּ תְפִלָּ֖ה אֵינֶ֣נִּי שֹׁמֵ֑עַ יְדֵיכֶ֖ם דָּמִ֥ים מָלֵֽאוּ׃
<A NAME="16"> </A>
<B>טז</B> רַֽחֲצוּ֙ הִזַּכּ֔וּ הָסִ֛ירוּ רֹ֥עַ מַֽעַלְלֵיכֶ֖ם מִנֶּ֣גֶד עֵינָ֑י חִדְל֖וּ הָרֵֽעַ׃
<A NAME="17"> </A>
<B>יז</B> לִמְד֥וּ הֵיטֵ֛ב דִּרְשׁ֥וּ מִשְׁפָּ֖ט אַשְּׁר֣וּ חָמ֑וֹץ שִׁפְט֣וּ יָת֔וֹם רִ֖יבוּ אַלְמָנָֽה׃ {ס}
<A NAME="18"> </A>
<B>יח</B> לְכוּ־נָ֛א וְנִוָּֽכְחָ֖ה יֹאמַ֣ר יְהוָ֑ה אִם־יִֽהְי֨וּ חֲטָאֵיכֶ֤ם כַּשָּׁנִים֙ כַּשֶּׁ֣לֶג יַלְבִּ֔ינוּ אִם־יַאְדִּ֥ימוּ כַתּוֹלָ֖ע כַּצֶּ֥מֶר יִֽהְיֽוּ׃
<A NAME="19"> </A>
<B>יט</B> אִם־תֹּאב֖וּ וּשְׁמַעְתֶּ֑ם ט֥וּב הָאָ֖רֶץ תֹּאכֵֽלוּ׃
<A NAME="20"> </A>
<B>כ</B> וְאִם־תְּמָֽאֲנ֖וּ וּמְרִיתֶ֑ם חֶ֣רֶב תְּאֻכְּל֔וּ כִּ֛י פִּ֥י יְהוָ֖ה דִּבֵּֽר׃ {פ}<BR>
<A NAME="21"> </A>
<B>כא</B> אֵיכָה֙ הָֽיְתָ֣ה לְזוֹנָ֔ה קִרְיָ֖ה נֶֽאֱמָנָ֑ה מְלֵֽאֲתִ֣י מִשְׁפָּ֗ט צֶ֛דֶק יָלִ֥ין בָּ֖הּ וְעַתָּ֥ה מְרַצְּחִֽים׃
<A NAME="22"> </A>
<B>כב</B> כַּסְפֵּ֖ךְ הָיָ֣ה לְסִיגִ֑ים סָבְאֵ֖ךְ מָה֥וּל בַּמָּֽיִם׃
<A NAME="23"> </A>
<B>כג</B> שָׂרַ֣יִךְ סֽוֹרְרִ֗ים וְחַבְרֵי֙ גַּנָּבִ֔ים כֻּלּוֹ֙ אֹהֵ֣ב שֹׁ֔חַד וְרֹדֵ֖ף שַׁלְמֹנִ֑ים יָתוֹם֙ לֹ֣א יִשְׁפֹּ֔טוּ וְרִ֥יב אַלְמָנָ֖ה לֹֽא־יָב֥וֹא אֲלֵיהֶֽם׃ {ס}
<A NAME="24"> </A>
<B>כד</B> לָכֵ֗ן נְאֻ֤ם הָֽאָדוֹן֙ יְהוָ֣ה צְבָא֔וֹת אֲבִ֖יר יִשְׂרָאֵ֑ל ה֚וֹי אֶנָּחֵ֣ם מִצָּרַ֔י וְאִנָּֽקְמָ֖ה מֵאֽוֹיְבָֽי׃
<A NAME="25"> </A>
<B>כה</B> וְאָשִׁ֤יבָה יָדִי֙ עָלַ֔יִךְ וְאֶצְרֹ֥ף כַּבֹּ֖ר סִיגָ֑יִךְ וְאָסִ֖ירָה כָּל־בְּדִילָֽיִךְ׃
<A NAME="26"> </A>
<B>כו</B> וְאָשִׁ֤יבָה שֹֽׁפְטַ֨יִךְ֙ כְּבָרִ֣אשֹׁנָ֔ה וְיֹֽעֲצַ֖יִךְ כְּבַתְּחִלָּ֑ה אַֽחֲרֵי־כֵ֗ן יִקָּ֤רֵא לָךְ֙ עִ֣יר הַצֶּ֔דֶק קִרְיָ֖ה נֶֽאֱמָנָֽה׃
<A NAME="27"> </A>
<B>כז</B> צִיּ֖וֹן בְּמִשְׁפָּ֣ט תִּפָּדֶ֑ה וְשָׁבֶ֖יהָ בִּצְדָקָֽה׃
<A NAME="28"> </A>
<B>כח</B> וְשֶׁ֧בֶר פֹּֽשְׁעִ֛ים וְחַטָּאִ֖ים יַחְדָּ֑ו וְעֹֽזְבֵ֥י יְהוָ֖ה יִכְלֽוּ׃
<A NAME="29"> </A>
<B>כט</B> כִּ֣י יֵבֹ֔שׁוּ מֵֽאֵילִ֖ים אֲשֶׁ֣ר חֲמַדְתֶּ֑ם וְתַ֨חְפְּר֔וּ מֵֽהַגַּנּ֖וֹת אֲשֶׁ֥ר בְּחַרְתֶּֽם׃
<A NAME="30"> </A>
<B>ל</B> כִּ֣י תִֽהְי֔וּ כְּאֵלָ֖ה נֹבֶ֣לֶת עָלֶ֑הָ וּֽכְגַנָּ֔ה אֲשֶׁר־מַ֖יִם אֵ֥ין לָֽהּ׃
<A NAME="31"> </A>
<B>לא</B> וְהָיָ֤ה הֶֽחָסֹן֙ לִנְעֹ֔רֶת וּפֹֽעֲל֖וֹ לְנִיצ֑וֹץ וּבָֽעֲר֧וּ שְׁנֵיהֶ֛ם יַחְדָּ֖ו וְאֵ֥ין מְכַבֶּֽה׃ {פ}</P>

<HR>
<P CLASS=s>
<A HREF="c0.htm">תנ"ך</A> -
ישעיהו - פרק
א
<A HREF="c1002.htm">ב</A>
<A HREF="c1003.htm">ג</A>
<A HREF="c1004.htm">ד</A>
<A HREF="c1005.htm">ה</A>
<A HREF="c1006.htm">ו</A>
<A HREF="c1007.htm">ז</A>
<A HREF="c1008.htm">ח</A>
<A HREF="c1009.htm">ט</A>
<A HREF="c1010.htm">י</A>
<A HREF="c1011.htm">יא</A>
<A HREF="c1012.htm">יב</A>
<A HREF="c1013.htm">יג</A>
<A HREF="c1014.htm">יד</A>
<A HREF="c1015.htm">טו</A>
<A HREF="c1016.htm">טז</A>
<A HREF="c1017.htm">יז</A>
<A HREF="c1018.htm">יח</A>
<A HREF="c1019.htm">יט</A>
<A HREF="c1020.htm">כ</A>
<A HREF="c1021.htm">כא</A>
<A HREF="c1022.htm">כב</A>
<A HREF="c1023.htm">כג</A>
<A HREF="c1024.htm">כד</A>
<A HREF="c1025.htm">כה</A>
<A HREF="c1026.htm">כו</A>
<A HREF="c1027.htm">כז</A>
<A HREF="c1028.htm">כח</A>
<A HREF="c1029.htm">כט</A>
<A HREF="c1030.htm">ל</A>
<A HREF="c1031.htm">לא</A>
<A HREF="c1032.htm">לב</A>
<A HREF="c1033.htm">לג</A>
<A HREF="c1034.htm">לד</A>
<A HREF="c1035.htm">לה</A>
<A HREF="c1036.htm">לו</A>
<A HREF="c1037.htm">לז</A>
<A HREF="c1038.htm">לח</A>
<A HREF="c1039.htm">לט</A>
<A HREF="c1040.htm">מ</A>
<A HREF="c1041.htm">מא</A>
<A HREF="c1042.htm">מב</A>
<A HREF="c1043.htm">מג</A>
<A HREF="c1044.htm">מד</A>
<A HREF="c1045.htm">מה</A>
<A HREF="c1046.htm">מו</A>
<A HREF="c1047.htm">מז</A>
<A HREF="c1048.htm">מח</A>
<A HREF="c1049.htm">מט</A>
<A HREF="c1050.htm">נ</A>
<A HREF="c1051.htm">נא</A>
<A HREF="c1052.htm">נב</A>
<A HREF="c1053.htm">נג</A>
<A HREF="c1054.htm">נד</A>
<A HREF="c1055.htm">נה</A>
<A HREF="c1056.htm">נו</A>
<A HREF="c1057.htm">נז</A>
<A HREF="c1058.htm">נח</A>
<A HREF="c1059.htm">נט</A>
<A HREF="c1060.htm">ס</A>
<A HREF="c1061.htm">סא</A>
<A HREF="c1062.htm">סב</A>
<A HREF="c1063.htm">סג</A>
<A HREF="c1064.htm">סד</A>
<A HREF="c1065.htm">סה</A>
<A HREF="c1066.htm">סו</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c1001')</SCRIPT></P>
</BODY></HTML>
