<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="c.css" TYPE="text/css">
<TITLE>תנ"ך - דברי הימים ב פרק כט</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
דברי הימים א - פרק
<A HREF="c25a01.htm">א</A>
<A HREF="c25a02.htm">ב</A>
<A HREF="c25a03.htm">ג</A>
<A HREF="c25a04.htm">ד</A>
<A HREF="c25a05.htm">ה</A>
<A HREF="c25a06.htm">ו</A>
<A HREF="c25a07.htm">ז</A>
<A HREF="c25a08.htm">ח</A>
<A HREF="c25a09.htm">ט</A>
<A HREF="c25a10.htm">י</A>
<A HREF="c25a11.htm">יא</A>
<A HREF="c25a12.htm">יב</A>
<A HREF="c25a13.htm">יג</A>
<A HREF="c25a14.htm">יד</A>
<A HREF="c25a15.htm">טו</A>
<A HREF="c25a16.htm">טז</A>
<A HREF="c25a17.htm">יז</A>
<A HREF="c25a18.htm">יח</A>
<A HREF="c25a19.htm">יט</A>
<A HREF="c25a20.htm">כ</A>
<A HREF="c25a21.htm">כא</A>
<A HREF="c25a22.htm">כב</A>
<A HREF="c25a23.htm">כג</A>
<A HREF="c25a24.htm">כד</A>
<A HREF="c25a25.htm">כה</A>
<A HREF="c25a26.htm">כו</A>
<A HREF="c25a27.htm">כז</A>
<A HREF="c25a28.htm">כח</A>
<A HREF="c25a29.htm">כט</A>
- דברי הימים ב - פרק
<A HREF="c25b01.htm">א</A>
<A HREF="c25b02.htm">ב</A>
<A HREF="c25b03.htm">ג</A>
<A HREF="c25b04.htm">ד</A>
<A HREF="c25b05.htm">ה</A>
<A HREF="c25b06.htm">ו</A>
<A HREF="c25b07.htm">ז</A>
<A HREF="c25b08.htm">ח</A>
<A HREF="c25b09.htm">ט</A>
<A HREF="c25b10.htm">י</A>
<A HREF="c25b11.htm">יא</A>
<A HREF="c25b12.htm">יב</A>
<A HREF="c25b13.htm">יג</A>
<A HREF="c25b14.htm">יד</A>
<A HREF="c25b15.htm">טו</A>
<A HREF="c25b16.htm">טז</A>
<A HREF="c25b17.htm">יז</A>
<A HREF="c25b18.htm">יח</A>
<A HREF="c25b19.htm">יט</A>
<A HREF="c25b20.htm">כ</A>
<A HREF="c25b21.htm">כא</A>
<A HREF="c25b22.htm">כב</A>
<A HREF="c25b23.htm">כג</A>
<A HREF="c25b24.htm">כד</A>
<A HREF="c25b25.htm">כה</A>
<A HREF="c25b26.htm">כו</A>
<A HREF="c25b27.htm">כז</A>
<A HREF="c25b28.htm">כח</A>
כט
<A HREF="c25b30.htm">ל</A>
<A HREF="c25b31.htm">לא</A>
<A HREF="c25b32.htm">לב</A>
<A HREF="c25b33.htm">לג</A>
<A HREF="c25b34.htm">לד</A>
<A HREF="c25b35.htm">לה</A>
<A HREF="c25b36.htm">לו</A>
</P>
<HR>

<H1>דברי הימים ב פרק כט</H1>

<A NAME="1"> </A>
<P><B>א</B> יְחִזְקִיָּ֣הוּ מָלַ֗ךְ בֶּן־עֶשְׂרִ֤ים וְחָמֵשׁ֙ שָׁנָ֔ה וְעֶשְׂרִ֤ים וָתֵ֨שַׁע֙ שָׁנָ֔ה מָלַ֖ךְ בִּירֽוּשָׁלִָ֑ם וְשֵׁ֣ם אִמּ֔וֹ אֲבִיָּ֖ה בַּת־זְכַרְיָֽהוּ׃
<A NAME="2"> </A>
<B>ב</B> וַיַּ֥עַשׂ הַיָּשָׁ֖ר בְּעֵינֵ֣י יְהוָ֑ה כְּכֹ֥ל אֲשֶׁר־עָשָׂ֖ה דָּוִ֥יד אָבִֽיו׃
<A NAME="3"> </A>
<B>ג</B> ה֣וּא בַשָּׁנָה֩ הָרִֽאשׁוֹנָ֨ה לְמָלְכ֜וֹ בַּחֹ֣דֶשׁ הָֽרִאשׁ֗וֹן פָּתַ֛ח אֶת־דַּלְת֥וֹת בֵּית־יְהוָ֖ה וַֽיְחַזְּקֵֽם׃
<A NAME="4"> </A>
<B>ד</B> וַיָּבֵ֥א אֶת־הַכֹּֽהֲנִ֖ים וְאֶת־הַלְוִיִּ֑ם וַיַּֽאַסְפֵ֖ם לִרְח֥וֹב הַמִּזְרָֽח׃
<A NAME="5"> </A>
<B>ה</B> וַיֹּ֥אמֶר לָהֶ֖ם שְׁמָע֣וּנִי הַלְוִיִּ֑ם עַתָּ֣ה הִֽתְקַדְּשׁ֗וּ וְקַדְּשׁוּ֙ אֶת־בֵּ֤ית יְהוָה֙ אֱלֹהֵ֣י אֲבֹֽתֵיכֶ֔ם וְהוֹצִ֥יאוּ אֶת־הַנִּדָּ֖ה מִן־הַקֹּֽדֶשׁ׃
<A NAME="6"> </A>
<B>ו</B> כִּֽי־מָעֲל֣וּ אֲבֹתֵ֗ינוּ וְעָשׂ֥וּ הָרַ֛ע בְּעֵינֵ֥י יְהוָֽה־אֱלֹהֵ֖ינוּ וַיַּֽעַזְבֻ֑הוּ וַיַּסֵּ֧בּוּ פְנֵיהֶ֛ם מִמִּשְׁכַּ֥ן יְהוָ֖ה וַיִּתְּנוּ־עֹֽרֶף׃
<A NAME="7"> </A>
<B>ז</B> גַּ֣ם סָֽגְר֞וּ דַּלְת֣וֹת הָֽאוּלָ֗ם וַיְכַבּוּ֙ אֶת־הַנֵּר֔וֹת וּקְטֹ֖רֶת לֹ֣א הִקְטִ֑ירוּ וְעֹלָה֙ לֹֽא־הֶעֱל֣וּ בַקֹּ֔דֶשׁ לֵֽאלֹהֵ֖י יִשְׂרָאֵֽל׃
<A NAME="8"> </A>
<B>ח</B> וַֽיְהִי֙ קֶ֣צֶף יְהוָ֔ה עַל־יְהוּדָ֖ה וִירֽוּשָׁלִָ֑ם וַיִּתְּנֵ֤ם לזועה (לְזַֽעֲוָה֙) לְשַׁמָּ֣ה וְלִשְׁרֵקָ֔ה כַּֽאֲשֶׁ֛ר אַתֶּ֥ם רֹאִ֖ים בְּעֵֽינֵיכֶֽם׃
<A NAME="9"> </A>
<B>ט</B> וְהִנֵּ֛ה נָֽפְל֥וּ אֲבוֹתֵ֖ינוּ בֶּחָ֑רֶב וּבָנֵ֨ינוּ וּבְנוֹתֵ֧ינוּ וְנָשֵׁ֛ינוּ בַּשְּׁבִ֖י עַל־זֹֽאת׃
<A NAME="10"> </A>
<B>י</B> עַתָּה֙ עִם־לְבָבִ֔י לִכְר֣וֹת בְּרִ֔ית לַֽיהוָ֖ה אֱלֹהֵ֣י יִשְׂרָאֵ֑ל וְיָשֹׁ֥ב מִמֶּ֖נּוּ חֲר֥וֹן אַפּֽוֹ׃
<A NAME="11"> </A>
<B>יא</B> בָּנַ֕י עַתָּ֖ה אַל־תִּשָּׁל֑וּ כִּֽי־בָכֶ֞ם בָּחַ֣ר יְהוָ֗ה לַֽעֲמֹ֤ד לְפָנָיו֙ לְשָׁ֣רְת֔וֹ וְלִֽהְי֥וֹת ל֖וֹ מְשָֽׁרְתִ֥ים וּמַקְטִרִֽים׃ {פ}<BR>
<A NAME="12"> </A>
<B>יב</B> וַיָּקֻ֣מוּ הַ֠לְוִיִּם מַ֣חַת בֶּן־עֲמָשַׂ֞י וְיוֹאֵ֣ל בֶּן־עֲזַרְיָהוּ֮ מִן־בְּנֵ֣י הַקְּהָתִי֒ וּמִן־בְּנֵ֣י מְרָרִ֔י קִ֚ישׁ בֶּן־עַבְדִּ֔י וַֽעֲזַרְיָ֖הוּ בֶּן־יְהַלֶּלְאֵ֑ל {ס} וּמִן־הַגֵּ֣רְשֻׁנִּ֔י יוֹאָח֙ בֶּן־זִמָּ֔ה וְעֵ֖דֶן בֶּן־יוֹאָֽח׃
<A NAME="13"> </A>
<B>יג</B> וּמִן־בְּנֵי֙ אֱלִ֣יצָפָ֔ן שִׁמְרִ֖י ויעואל (וִֽיעִיאֵ֑ל) וּמִן־בְּנֵ֣י אָסָ֔ף זְכַרְיָ֖הוּ וּמַתַּנְיָֽהוּ׃ {ס}
<A NAME="14"> </A>
<B>יד</B> וּמִן־בְּנֵ֥י הֵימָ֖ן יחואל (יְחִיאֵ֣ל) וְשִׁמְעִ֑י {ס} וּמִן־בְּנֵ֣י יְדוּת֔וּן שְׁמַֽעְיָ֖ה וְעֻזִּיאֵֽל׃
<A NAME="15"> </A>
<B>טו</B> וַיַּֽאַסְפ֤וּ אֶת־אֲחֵיהֶם֙ וַיִּֽתְקַדְּשׁ֔וּ וַיָּבֹ֥אוּ כְמִצְוַת־הַמֶּ֖לֶךְ בְּדִבְרֵ֣י יְהוָ֑ה לְטַהֵ֖ר בֵּ֥ית יְהוָֽה׃
<A NAME="16"> </A>
<B>טז</B> וַיָּבֹ֣אוּ הַ֠כֹּֽהֲנִים לִפְנִ֣ימָה בֵית־יְהוָה֮ לְטַהֵר֒ וַיּוֹצִ֗יאוּ אֵ֤ת כָּל־הַטֻּמְאָה֙ אֲשֶׁ֤ר מָֽצְאוּ֙ בְּהֵיכַ֣ל יְהוָ֔ה לַֽחֲצַ֖ר בֵּ֣ית יְהוָ֑ה וַֽיְקַבְּלוּ֙ הַלְוִיִּ֔ם לְהוֹצִ֥יא לְנַֽחַל־קִדְר֖וֹן חֽוּצָה׃
<A NAME="17"> </A>
<B>יז</B> וַ֠יָּחֵלּוּ בְּאֶחָ֞ד לַחֹ֣דֶשׁ הָֽרִאשׁוֹן֮ לְקַדֵּשׁ֒ וּבְי֧וֹם שְׁמוֹנָ֣ה לַחֹ֗דֶשׁ בָּ֚אוּ לְאוּלָ֣ם יְהוָ֔ה וַיְקַדְּשׁ֥וּ אֶת־בֵּית־יְהוָ֖ה לְיָמִ֣ים שְׁמוֹנָ֑ה וּבְי֨וֹם שִׁשָּׁ֥ה עָשָׂ֛ר לַחֹ֥דֶשׁ הָֽרִאשׁ֖וֹן כִּלּֽוּ׃ {ס}
<A NAME="18"> </A>
<B>יח</B> וַיָּב֤וֹאוּ פְנִ֨ימָה֙ אֶל־חִזְקִיָּ֣הוּ הַמֶּ֔לֶךְ וַיֹּ֣אמְר֔וּ טִהַ֖רְנוּ אֶת־כָּל־בֵּ֣ית יְהוָ֑ה אֶת־מִזְבַּ֤ח הָֽעוֹלָה֙ וְאֶת־כָּל־כֵּלָ֔יו וְאֶת־שֻׁלְחַ֥ן הַֽמַּעֲרֶ֖כֶת וְאֶת־כָּל־כֵּלָֽיו׃
<A NAME="19"> </A>
<B>יט</B> וְאֵ֣ת כָּל־הַכֵּלִ֗ים אֲשֶׁ֣ר הִזְנִיחַ֩ הַמֶּ֨לֶךְ אָחָ֧ז בְּמַלְכוּת֛וֹ בְּמַֽעֲל֖וֹ הֵכַ֣נּוּ וְהִקְדָּ֑שְׁנוּ וְהִנָּ֕ם לִפְנֵ֖י מִזְבַּ֥ח יְהוָֽה׃ {ס}
<A NAME="20"> </A>
<B>כ</B> וַיַּשְׁכֵּם֙ יְחִזְקִיָּ֣הוּ הַמֶּ֔לֶךְ וַיֶּֽאֱסֹ֕ף אֵ֖ת שָׂרֵ֣י הָעִ֑יר וַיַּ֖עַל בֵּ֥ית יְהוָֽה׃
<A NAME="21"> </A>
<B>כא</B> וַיָּבִ֣יאוּ פָרִים־שִׁבְעָה֩ וְאֵילִ֨ים שִׁבְעָ֜ה וּכְבָשִׂ֣ים שִׁבְעָ֗ה וּצְפִירֵ֨י עִזִּ֤ים שִׁבְעָה֙ לְחַטָּ֔את עַל־הַמַּמְלָכָ֥ה וְעַל־הַמִּקְדָּ֖שׁ וְעַל־יְהוּדָ֑ה וַיֹּ֗אמֶר לִבְנֵ֤י אַֽהֲרֹן֙ הַכֹּ֣הֲנִ֔ים לְהַֽעֲל֖וֹת עַל־מִזְבַּ֥ח יְהוָֽה׃
<A NAME="22"> </A>
<B>כב</B> וַֽיִּשְׁחֲטוּ֙ הַבָּקָ֔ר וַיְקַבְּל֤וּ הַכֹּֽהֲנִים֙ אֶת־הַדָּ֔ם וַֽיִּזְרְק֖וּ הַמִּזְבֵּ֑חָה וַיִּשְׁחֲט֣וּ הָֽאֵלִ֗ים וַיִּזְרְק֤וּ הַדָּם֙ הַמִּזְבֵּ֔חָה וַֽיִּשְׁחֲטוּ֙ הַכְּבָשִׂ֔ים וַיִּזְרְק֥וּ הַדָּ֖ם הַמִּזְבֵּֽחָה׃
<A NAME="23"> </A>
<B>כג</B> וַיַּגִּ֨ישׁוּ֙ אֶת־שְׂעִירֵ֣י הַֽחַטָּ֔את לִפְנֵ֥י הַמֶּ֖לֶךְ וְהַקָּהָ֑ל וַיִּסְמְכ֥וּ יְדֵיהֶ֖ם עֲלֵיהֶֽם׃
<A NAME="24"> </A>
<B>כד</B> וַיִּשְׁחָטוּם֙ הַכֹּ֣הֲנִ֔ים וַֽיְחַטְּא֤וּ אֶת־דָּמָם֙ הַמִּזְבֵּ֔חָה לְכַפֵּ֖ר עַל־כָּל־יִשְׂרָאֵ֑ל כִּ֤י לְכָל־יִשְׂרָאֵל֙ אָמַ֣ר הַמֶּ֔לֶךְ הָֽעוֹלָ֖ה וְהַֽחַטָּֽאת׃
<A NAME="25"> </A>
<B>כה</B> וַיַּֽעֲמֵ֨ד אֶת־הַלְוִיִּ֜ם בֵּ֣ית יְהוָ֗ה בִּמְצִלְתַּ֨יִם֙ בִּנְבָלִ֣ים וּבְכִנֹּר֔וֹת בְּמִצְוַ֥ת דָּוִ֛יד וְגָ֥ד חֹזֵֽה־הַמֶּ֖לֶךְ וְנָתָ֣ן הַנָּבִ֑יא כִּ֧י בְיַד־יְהוָ֛ה הַמִּצְוָ֖ה בְּיַד־נְבִיאָֽיו׃
<A NAME="26"> </A>
<B>כו</B> וַיַּֽעַמְד֤וּ הַלְוִיִּם֙ בִּכְלֵ֣י דָוִ֔יד וְהַכֹּֽהֲנִ֖ים בַּחֲצֹֽצְרֽוֹת׃ {פ}<BR>
<A NAME="27"> </A>
<B>כז</B> וַיֹּ֨אמֶר֙ חִזְקִיָּ֔הוּ לְהַֽעֲל֥וֹת הָֽעֹלָ֖ה לְהַמִּזְבֵּ֑חַ וּבְעֵ֞ת הֵחֵ֣ל הָֽעוֹלָ֗ה הֵחֵ֤ל שִׁיר־יְהוָה֙ וְהַחֲצֹ֣צְר֔וֹת וְעַ֨ל־יְדֵ֔י כְּלֵ֖י דָּוִ֥יד מֶֽלֶךְ־יִשְׂרָאֵֽל׃
<A NAME="28"> </A>
<B>כח</B> וְכָל־הַקָּהָל֙ מִֽשְׁתַּחֲוִ֔ים וְהַשִּׁ֣יר מְשׁוֹרֵ֔ר וְהַחֲצֹֽצְר֖וֹת מחצצרים (מַחְצְרִ֑ים) הַכֹּ֕ל עַ֖ד לִכְל֥וֹת הָֽעֹלָֽה׃
<A NAME="29"> </A>
<B>כט</B> וּכְכַלּ֖וֹת לְהַֽעֲל֑וֹת כָּֽרְע֗וּ הַמֶּ֛לֶךְ וְכָֽל־הַנִּמְצְאִ֥ים אִתּ֖וֹ וַיִּֽשְׁתַּחֲוֽוּ׃
<A NAME="30"> </A>
<B>ל</B> וַ֠יֹּאמֶר יְחִזְקִיָּ֨הוּ הַמֶּ֤לֶךְ וְהַשָּׂרִים֙ לַלְוִיִּ֔ם לְהַלֵּל֙ לַֽיהוָ֔ה בְּדִבְרֵ֥י דָוִ֖יד וְאָסָ֣ף הַֽחֹזֶ֑ה וַֽיְהַלְלוּ֙ עַד־לְשִׂמְחָ֔ה וַֽיִּקְּד֖וּ וַיִּֽשְׁתַּחֲוֽוּ׃ {פ}<BR>
<A NAME="31"> </A>
<B>לא</B> וַיַּ֨עַן יְחִזְקִיָּ֜הוּ וַיֹּ֗אמֶר עַתָּ֨ה מִלֵּאתֶ֤ם יֶדְכֶם֙ לַֽיהוָ֔ה גֹּ֧שׁוּ וְהָבִ֛יאוּ זְבָחִ֥ים וְתוֹד֖וֹת לְבֵ֣ית יְהוָ֑ה וַיָּבִ֤יאוּ הַקָּהָל֙ זְבָחִ֣ים וְתוֹד֔וֹת וְכָל־נְדִ֥יב לֵ֖ב עֹלֽוֹת׃
<A NAME="32"> </A>
<B>לב</B> וַיְהִ֞י מִסְפַּ֣ר הָֽעֹלָה֮ אֲשֶׁ֣ר הֵבִ֣יאוּ הַקָּהָל֒ בָּקָ֣ר שִׁבְעִ֔ים אֵילִ֥ים מֵאָ֖ה כְּבָשִׂ֣ים מָאתָ֑יִם לְעֹלָ֥ה לַֽיהוָ֖ה כָּל־אֵֽלֶּה׃
<A NAME="33"> </A>
<B>לג</B> וְֽהַקֳּדָשִׁ֑ים בָּקָר֙ שֵׁ֣שׁ מֵא֔וֹת וְצֹ֖אן שְׁלֹ֥שֶׁת אֲלָפִֽים׃
<A NAME="34"> </A>
<B>לד</B> רַ֤ק הַכֹּֽהֲנִים֙ הָי֣וּ לִמְעָ֔ט וְלֹ֣א יָֽכְל֔וּ לְהַפְשִׁ֖יט אֶת־כָּל־הָֽעֹל֑וֹת וַֽיְחַזְּק֞וּם אֲחֵיהֶ֣ם הַלְוִיִּ֗ם עַד־כְּל֤וֹת הַמְּלָאכָה֙ וְעַ֣ד יִתְקַדְּשׁ֣וּ הַכֹּֽהֲנִ֔ים כִּ֤י הַלְוִיִּם֙ יִשְׁרֵ֣י לֵבָ֔ב לְהִתְקַדֵּ֖שׁ מֵהַכֹּֽהֲנִֽים׃
<A NAME="35"> </A>
<B>לה</B> וְגַם־עֹלָ֨ה לָרֹ֜ב בְּחֶלְבֵ֧י הַשְּׁלָמִ֛ים וּבַנְּסָכִ֖ים לָֽעֹלָ֑ה וַתִּכּ֖וֹן עֲבוֹדַ֥ת בֵּית־יְהוָֽה׃
<A NAME="36"> </A>
<B>לו</B> וַיִּשְׂמַ֤ח יְחִזְקִיָּ֨הוּ֙ וְכָל־הָעָ֔ם עַ֛ל הַֽהֵכִ֥ין הָֽאֱלֹהִ֖ים לָעָ֑ם כִּ֥י בְּפִתְאֹ֖ם הָיָ֥ה הַדָּבָֽר׃ {פ}</P>

<HR>
<P CLASS=s>
<A HREF="c0.htm">תנ"ך</A> -
דברי הימים א - פרק
<A HREF="c25a01.htm">א</A>
<A HREF="c25a02.htm">ב</A>
<A HREF="c25a03.htm">ג</A>
<A HREF="c25a04.htm">ד</A>
<A HREF="c25a05.htm">ה</A>
<A HREF="c25a06.htm">ו</A>
<A HREF="c25a07.htm">ז</A>
<A HREF="c25a08.htm">ח</A>
<A HREF="c25a09.htm">ט</A>
<A HREF="c25a10.htm">י</A>
<A HREF="c25a11.htm">יא</A>
<A HREF="c25a12.htm">יב</A>
<A HREF="c25a13.htm">יג</A>
<A HREF="c25a14.htm">יד</A>
<A HREF="c25a15.htm">טו</A>
<A HREF="c25a16.htm">טז</A>
<A HREF="c25a17.htm">יז</A>
<A HREF="c25a18.htm">יח</A>
<A HREF="c25a19.htm">יט</A>
<A HREF="c25a20.htm">כ</A>
<A HREF="c25a21.htm">כא</A>
<A HREF="c25a22.htm">כב</A>
<A HREF="c25a23.htm">כג</A>
<A HREF="c25a24.htm">כד</A>
<A HREF="c25a25.htm">כה</A>
<A HREF="c25a26.htm">כו</A>
<A HREF="c25a27.htm">כז</A>
<A HREF="c25a28.htm">כח</A>
<A HREF="c25a29.htm">כט</A>
- דברי הימים ב - פרק
<A HREF="c25b01.htm">א</A>
<A HREF="c25b02.htm">ב</A>
<A HREF="c25b03.htm">ג</A>
<A HREF="c25b04.htm">ד</A>
<A HREF="c25b05.htm">ה</A>
<A HREF="c25b06.htm">ו</A>
<A HREF="c25b07.htm">ז</A>
<A HREF="c25b08.htm">ח</A>
<A HREF="c25b09.htm">ט</A>
<A HREF="c25b10.htm">י</A>
<A HREF="c25b11.htm">יא</A>
<A HREF="c25b12.htm">יב</A>
<A HREF="c25b13.htm">יג</A>
<A HREF="c25b14.htm">יד</A>
<A HREF="c25b15.htm">טו</A>
<A HREF="c25b16.htm">טז</A>
<A HREF="c25b17.htm">יז</A>
<A HREF="c25b18.htm">יח</A>
<A HREF="c25b19.htm">יט</A>
<A HREF="c25b20.htm">כ</A>
<A HREF="c25b21.htm">כא</A>
<A HREF="c25b22.htm">כב</A>
<A HREF="c25b23.htm">כג</A>
<A HREF="c25b24.htm">כד</A>
<A HREF="c25b25.htm">כה</A>
<A HREF="c25b26.htm">כו</A>
<A HREF="c25b27.htm">כז</A>
<A HREF="c25b28.htm">כח</A>
כט
<A HREF="c25b30.htm">ל</A>
<A HREF="c25b31.htm">לא</A>
<A HREF="c25b32.htm">לב</A>
<A HREF="c25b33.htm">לג</A>
<A HREF="c25b34.htm">לד</A>
<A HREF="c25b35.htm">לה</A>
<A HREF="c25b36.htm">לו</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c25b29')</SCRIPT></P>
</BODY></HTML>
