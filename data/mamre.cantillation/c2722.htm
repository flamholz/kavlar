<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="cs.css" TYPE="text/css">
<TITLE>תנ"ך - איוב פרק כב</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
איוב - פרק
<A HREF="c2701.htm">א</A>
<A HREF="c2702.htm">ב</A>
<A HREF="c2703.htm">ג</A>
<A HREF="c2704.htm">ד</A>
<A HREF="c2705.htm">ה</A>
<A HREF="c2706.htm">ו</A>
<A HREF="c2707.htm">ז</A>
<A HREF="c2708.htm">ח</A>
<A HREF="c2709.htm">ט</A>
<A HREF="c2710.htm">י</A>
<A HREF="c2711.htm">יא</A>
<A HREF="c2712.htm">יב</A>
<A HREF="c2713.htm">יג</A>
<A HREF="c2714.htm">יד</A>
<A HREF="c2715.htm">טו</A>
<A HREF="c2716.htm">טז</A>
<A HREF="c2717.htm">יז</A>
<A HREF="c2718.htm">יח</A>
<A HREF="c2719.htm">יט</A>
<A HREF="c2720.htm">כ</A>
<A HREF="c2721.htm">כא</A>
כב
<A HREF="c2723.htm">כג</A>
<A HREF="c2724.htm">כד</A>
<A HREF="c2725.htm">כה</A>
<A HREF="c2726.htm">כו</A>
<A HREF="c2727.htm">כז</A>
<A HREF="c2728.htm">כח</A>
<A HREF="c2729.htm">כט</A>
<A HREF="c2730.htm">ל</A>
<A HREF="c2731.htm">לא</A>
<A HREF="c2732.htm">לב</A>
<A HREF="c2733.htm">לג</A>
<A HREF="c2734.htm">לד</A>
<A HREF="c2735.htm">לה</A>
<A HREF="c2736.htm">לו</A>
<A HREF="c2737.htm">לז</A>
<A HREF="c2738.htm">לח</A>
<A HREF="c2739.htm">לט</A>
<A HREF="c2740.htm">מ</A>
<A HREF="c2741.htm">מא</A>
<A HREF="c2742.htm">מב</A>
</P>
<HR>

<H1>איוב פרק כב</H1>

<A NAME="1"> </A>
<P><B>א</B>                וַ֭יַּעַן אֱלִיפַ֥ז הַֽתֵּמָנִ֗י וַיֹּאמַֽר׃<BR>
<A NAME="2"> </A>
<B>ב</B> הַלְאֵ֥ל יִסְכָּן־גָּ֑בֶר    כִּֽי־יִסְכֹּ֖ן עָלֵ֣ימוֹ מַשְׂכִּֽיל׃<BR>
<A NAME="3"> </A>
<B>ג</B> הַחֵ֣פֶץ לְ֭שַׁדַּי כִּ֣י תִצְדָּ֑ק    וְאִם־בֶּ֝֗צַע כִּֽי־תַתֵּ֥ם דְּרָכֶֽיךָ׃<BR>
<A NAME="4"> </A>
<B>ד</B> הֲֽ֭מִיִּרְאָ֣תְךָ יֹֽכִיחֶ֑ךָ    יָב֥וֹא עִ֝מְּךָ֗ בַּמִּשְׁפָּֽט׃<BR>
<A NAME="5"> </A>
<B>ה</B> הֲלֹ֣א רָעָֽתְךָ֣ רַבָּ֑ה    וְאֵֽין־קֵ֝֗ץ לַעֲוֽ‍ֹנֹתֶֽיךָ׃<BR>
<A NAME="6"> </A>
<B>ו</B> כִּֽי־תַחְבֹּ֣ל אַחֶ֣יךָ חִנָּ֑ם    וּבִגְדֵ֖י עֲרוּמִּ֣ים תַּפְשִֽׁיט׃<BR>
<A NAME="7"> </A>
<B>ז</B> לֹא־מַ֭יִם עָיֵ֣ף תַּשְׁקֶ֑ה    וּ֝מֵֽרָעֵ֗ב תִּֽמְנַֽע־לָֽחֶם׃<BR>
<A NAME="8"> </A>
<B>ח</B> וְאִ֣ישׁ זְ֭רוֹעַ ל֣וֹ הָאָ֑רֶץ    וּנְשׂ֥וּא פָ֝נִ֗ים יֵ֣שֶׁב בָּֽהּ׃<BR>
<A NAME="9"> </A>
<B>ט</B> אַ֭לְמָנוֹת שִׁלַּ֣חְתָּ רֵיקָ֑ם    וּזְרֹע֖וֹת יְתֹמִ֣ים יְדֻכָּֽא׃<BR>
<A NAME="10"> </A>
<B>י</B> עַל־כֵּ֭ן סְבִֽיבוֹתֶ֣יךָ פַחִ֑ים    וִ֝יבַֽהֶלְךָ֗ פַּ֣חַד פִּתְאֹֽם׃<BR>
<A NAME="11"> </A>
<B>יא</B> אוֹ־חֹ֥שֶׁךְ לֹֽא־תִרְאֶ֑ה    וְֽשִׁפְעַת־מַ֥יִם תְּכַסֶּֽךָּ׃<BR>
<A NAME="12"> </A>
<B>יב</B> הֲֽלֹא־אֱ֭לוֹהַּ גֹּ֣בַהּ שָׁמָ֑יִם    וּרְאֵ֤ה רֹ֖אשׁ כּֽוֹכָבִ֣ים כִּי־רָֽמּוּ׃<BR>
<A NAME="13"> </A>
<B>יג</B> וְֽ֭אָמַרְתָּ מַה־יָּ֣דַֽע אֵ֑ל    הַבְעַ֖ד עֲרָפֶ֣ל יִשְׁפּֽוֹט׃<BR>
<A NAME="14"> </A>
<B>יד</B> עָבִ֣ים סֵֽתֶר־ל֭וֹ וְלֹ֣א יִרְאֶ֑ה    וְח֥וּג שָׁ֝מַ֗יִם יִתְהַלָּֽךְ׃<BR>
<A NAME="15"> </A>
<B>טו</B> הַאֹ֣רַח עוֹלָ֣ם תִּשְׁמ֑וֹר    אֲשֶׁ֖ר דָּֽרְכ֣וּ מְתֵי־אָֽוֶן׃<BR>
<A NAME="16"> </A>
<B>טז</B> אֲשֶֽׁר־קֻמְּט֥וּ וְלֹא־עֵ֑ת    נָ֝הָ֗ר יוּצַ֥ק יְסוֹדָֽם׃<BR>
<A NAME="17"> </A>
<B>יז</B> הָאֹֽמְרִ֣ים לָ֭אֵל ס֣וּר מִמֶּ֑נּוּ    וּמַה־יִּפְעַ֖ל שַׁדַּ֣י לָֽמוֹ׃<BR>
<A NAME="18"> </A>
<B>יח</B> וְה֤וּא מִלֵּ֣א בָֽתֵּיהֶ֣ם ט֑וֹב    וַֽעֲצַ֥ת רְ֝שָׁעִ֗ים רָ֣חֲקָה מֶֽנִּי׃<BR>
<A NAME="19"> </A>
<B>יט</B> יִרְא֣וּ צַדִּיקִ֣ים וְיִשְׂמָ֑חוּ    וְ֝נָקִ֗י יִלְעַג־לָֽמוֹ׃<BR>
<A NAME="20"> </A>
<B>כ</B> אִם־לֹ֣א נִכְחַ֣ד קִימָ֑נוּ    וְ֝יִתְרָ֗ם אָ֣כְלָה אֵֽשׁ׃<BR>
<A NAME="21"> </A>
<B>כא</B> הַסְכֶּן־נָ֣א עִמּ֣וֹ וּשְׁלָ֑ם    בָּ֝הֶ֗ם תְּֽבוֹאַתְךָ֥ טוֹבָֽה׃<BR>
<A NAME="22"> </A>
<B>כב</B> קַח־נָ֣א מִפִּ֣יו תּוֹרָ֑ה    וְשִׂ֥ים אֲ֝מָרָ֗יו בִּלְבָבֶֽךָ׃<BR>
<A NAME="23"> </A>
<B>כג</B> אִם־תָּשׁ֣וּב עַד־שַׁ֭דַּי תִּבָּנֶ֑ה    תַּרְחִ֥יק עַ֝וְלָ֗ה מֵאָֽהֳלֶֽךָ׃<BR>
<A NAME="24"> </A>
<B>כד</B> וְשִׁית־עַל־עָפָ֥ר בָּ֑צֶר    וּכְצ֖וּר נְחָלִ֣ים אוֹפִֽיר׃<BR>
<A NAME="25"> </A>
<B>כה</B> וְהָיָ֣ה שַׁדַּ֣י בְּצָרֶ֑יךָ    וְכֶ֖סֶף תּֽוֹעָפ֣וֹת לָֽךְ׃<BR>
<A NAME="26"> </A>
<B>כו</B> כִּי־אָ֭ז עַל־שַׁדַּ֣י תִּתְעַנָּ֑ג    וְתִשָּׂ֖א אֶל־אֱל֣וֹהַּ פָּנֶֽיךָ׃<BR>
<A NAME="27"> </A>
<B>כז</B> תַּעְתִּ֣יר אֵ֭לָיו וְיִשְׁמָעֶ֑ךָּ    וּנְדָרֶ֥יךָ תְשַׁלֵּֽם׃<BR>
<A NAME="28"> </A>
<B>כח</B> וְֽתִגְזַר־אֹ֭מֶר וְיָ֣קָם לָ֑ךְ    וְעַל־דְּ֝רָכֶ֗יךָ נָ֣גַהּ אֽוֹר׃<BR>
<A NAME="29"> </A>
<B>כט</B> כִּֽי־הִ֭שְׁפִּילוּ וַתֹּ֣אמֶר גֵּוָ֑ה    וְשַׁ֖ח עֵינַ֣יִם יוֹשִֽׁעַ׃<BR>
<A NAME="30"> </A>
<B>ל</B> יְמַלֵּ֥ט אִֽי־נָקִ֑י    וְ֝נִמְלַ֗ט בְּבֹ֣ר כַּפֶּֽיךָ׃</P>

<HR>
<P CLASS=s>
<A HREF="c0.htm">תנ"ך</A> -
איוב - פרק
<A HREF="c2701.htm">א</A>
<A HREF="c2702.htm">ב</A>
<A HREF="c2703.htm">ג</A>
<A HREF="c2704.htm">ד</A>
<A HREF="c2705.htm">ה</A>
<A HREF="c2706.htm">ו</A>
<A HREF="c2707.htm">ז</A>
<A HREF="c2708.htm">ח</A>
<A HREF="c2709.htm">ט</A>
<A HREF="c2710.htm">י</A>
<A HREF="c2711.htm">יא</A>
<A HREF="c2712.htm">יב</A>
<A HREF="c2713.htm">יג</A>
<A HREF="c2714.htm">יד</A>
<A HREF="c2715.htm">טו</A>
<A HREF="c2716.htm">טז</A>
<A HREF="c2717.htm">יז</A>
<A HREF="c2718.htm">יח</A>
<A HREF="c2719.htm">יט</A>
<A HREF="c2720.htm">כ</A>
<A HREF="c2721.htm">כא</A>
כב
<A HREF="c2723.htm">כג</A>
<A HREF="c2724.htm">כד</A>
<A HREF="c2725.htm">כה</A>
<A HREF="c2726.htm">כו</A>
<A HREF="c2727.htm">כז</A>
<A HREF="c2728.htm">כח</A>
<A HREF="c2729.htm">כט</A>
<A HREF="c2730.htm">ל</A>
<A HREF="c2731.htm">לא</A>
<A HREF="c2732.htm">לב</A>
<A HREF="c2733.htm">לג</A>
<A HREF="c2734.htm">לד</A>
<A HREF="c2735.htm">לה</A>
<A HREF="c2736.htm">לו</A>
<A HREF="c2737.htm">לז</A>
<A HREF="c2738.htm">לח</A>
<A HREF="c2739.htm">לט</A>
<A HREF="c2740.htm">מ</A>
<A HREF="c2741.htm">מא</A>
<A HREF="c2742.htm">מב</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c2722')</SCRIPT></P>
</BODY></HTML>
