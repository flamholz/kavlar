<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="cs.css" TYPE="text/css">
<TITLE>תנ"ך - משלי פרק ז</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
משלי - פרק
<A HREF="c2801.htm">א</A>
<A HREF="c2802.htm">ב</A>
<A HREF="c2803.htm">ג</A>
<A HREF="c2804.htm">ד</A>
<A HREF="c2805.htm">ה</A>
<A HREF="c2806.htm">ו</A>
ז
<A HREF="c2808.htm">ח</A>
<A HREF="c2809.htm">ט</A>
<A HREF="c2810.htm">י</A>
<A HREF="c2811.htm">יא</A>
<A HREF="c2812.htm">יב</A>
<A HREF="c2813.htm">יג</A>
<A HREF="c2814.htm">יד</A>
<A HREF="c2815.htm">טו</A>
<A HREF="c2816.htm">טז</A>
<A HREF="c2817.htm">יז</A>
<A HREF="c2818.htm">יח</A>
<A HREF="c2819.htm">יט</A>
<A HREF="c2820.htm">כ</A>
<A HREF="c2821.htm">כא</A>
<A HREF="c2822.htm">כב</A>
<A HREF="c2823.htm">כג</A>
<A HREF="c2824.htm">כד</A>
<A HREF="c2825.htm">כה</A>
<A HREF="c2826.htm">כו</A>
<A HREF="c2827.htm">כז</A>
<A HREF="c2828.htm">כח</A>
<A HREF="c2829.htm">כט</A>
<A HREF="c2830.htm">ל</A>
<A HREF="c2831.htm">לא</A>
</P>
<HR>

<H1>משלי פרק ז</H1>

<A NAME="1"> </A>
<P><B>א</B> בְּ֭נִי שְׁמֹ֣ר אֲמָרָ֑י    וּ֝מִצְו‍ֹתַ֗י תִּצְפֹּ֥ן אִתָּֽךְ׃<BR>
<A NAME="2"> </A>
<B>ב</B> שְׁמֹ֣ר מִצְו‍ֹתַ֣י וֶֽחְיֵ֑ה    וְ֝תֽוֹרָתִ֗י כְּאִישׁ֥וֹן עֵינֶֽיךָ׃<BR>
<A NAME="3"> </A>
<B>ג</B> קָשְׁרֵ֥ם עַל־אֶצְבְּעֹתֶ֑יךָ    כָּ֝תְבֵ֗ם עַל־ל֥וּחַ לִבֶּֽךָ׃<BR>
<A NAME="4"> </A>
<B>ד</B> אֱמֹ֣ר לַֽ֭חָכְמָה אֲחֹ֣תִי אָ֑תְּ    וּ֝מֹדָ֗ע לַבִּינָ֥ה תִקְרָֽא׃<BR>
<A NAME="5"> </A>
<B>ה</B> לִ֭שְׁמָרְךָ מֵֽאִשָּׁ֣ה זָרָ֑ה    מִ֝נָּכְרִיָּ֗ה אֲמָרֶ֥יהָ הֶֽחֱלִֽיקָה׃<BR>
<A NAME="6"> </A>
<B>ו</B> כִּ֭י בְּחַלּ֣וֹן בֵּיתִ֑י    בְּעַ֖ד אֶשְׁנַבִּ֣י נִשְׁקָֽפְתִּי׃<BR>
<A NAME="7"> </A>
<B>ז</B> וָאֵ֤רֶא בַפְּתָאיִ֗ם אָ֘בִ֤ינָה בַבָּנִ֗ים    נַ֣עַר חֲסַר־לֵֽב׃<BR>
<A NAME="8"> </A>
<B>ח</B> עֹבֵ֣ר בַּ֭שּׁוּק אֵ֣צֶל פִּנָּ֑הּ    וְדֶ֖רֶךְ בֵּיתָ֣הּ יִצְעָֽד׃<BR>
<A NAME="9"> </A>
<B>ט</B> בְּנֶֽשֶׁף־בְּעֶ֥רֶב י֑וֹם    בְּאִישׁ֥וֹן לַ֝֗יְלָה וַֽאֲפֵלָֽה׃<BR>
<A NAME="10"> </A>
<B>י</B> וְהִנֵּ֣ה אִ֭שָּׁה לִקְרָאת֑וֹ    שִׁ֥ית ז֝וֹנָ֗ה וּנְצֻ֥רַת לֵֽב׃<BR>
<A NAME="11"> </A>
<B>יא</B> הֹֽמִיָּ֣ה הִ֣יא וְסֹרָ֑רֶת    בְּ֝בֵיתָ֗הּ לֹֽא־יִשְׁכְּנ֥וּ רַגְלֶֽיהָ׃<BR>
<A NAME="12"> </A>
<B>יב</B> פַּ֤עַם ׀ בַּח֗וּץ פַּ֥עַם בָּֽרְחֹב֑וֹת    וְאֵ֖צֶל כָּל־פִּנָּ֣ה תֶֽאֱרֹֽב׃<BR>
<A NAME="13"> </A>
<B>יג</B> וְהֶֽחֱזִ֣יקָה בּ֭וֹ וְנָ֣שְׁקָה לּ֑וֹ    הֵעֵ֥זָה פָ֝נֶ֗יהָ וַתֹּ֣אמַר לֽוֹ׃<BR>
<A NAME="14"> </A>
<B>יד</B> זִבְחֵ֣י שְׁלָמִ֣ים עָלָ֑י    הַ֝יּ֗וֹם שִׁלַּ֥מְתִּי נְדָרָֽי׃<BR>
<A NAME="15"> </A>
<B>טו</B> עַל־כֵּ֭ן יָצָ֣אתִי לִקְרָאתֶ֑ךָ    לְשַׁחֵ֥ר פָּ֝נֶ֗יךָ אֶמְצָאֶֽךָּ׃<BR>
<A NAME="16"> </A>
<B>טז</B> מַ֭רְבַדִּים רָבַ֣דְתִּי עַרְשִׂ֑י    חֲ֝טֻב֗וֹת אֵט֥וּן מִצְרָֽיִם׃<BR>
<A NAME="17"> </A>
<B>יז</B> נַ֥פְתִּי מִשְׁכָּבִ֑י    מֹ֥ר אֲ֝הָלִ֗ים וְקִנָּמֽוֹן׃<BR>
<A NAME="18"> </A>
<B>יח</B> לְכָ֤ה נִרְוֶ֣ה דֹ֭דִים עַד־הַבֹּ֑קֶר    נִ֝תְעַלְּסָ֗ה בָּֽאֳהָבִֽים׃<BR>
<A NAME="19"> </A>
<B>יט</B> כִּ֤י אֵ֣ין הָאִ֣ישׁ בְּבֵית֑וֹ    הָ֝לַ֗ךְ בְּדֶ֣רֶךְ מֵֽרָחֽוֹק׃<BR>
<A NAME="20"> </A>
<B>כ</B> צְֽרוֹר־הַ֭כֶּסֶף לָקַ֣ח בְּיָד֑וֹ    לְי֥וֹם הַ֝כֵּ֗סֶא יָבֹ֥א בֵיתֽוֹ׃<BR>
<A NAME="21"> </A>
<B>כא</B> הִ֭טַּתּוּ בְּרֹ֣ב לִקְחָ֑הּ    בְּחֵ֥לֶק שְׂ֝פָתֶ֗יהָ תַּדִּיחֶֽנּוּ׃<BR>
<A NAME="22"> </A>
<B>כב</B> ה֤וֹלֵ֥ךְ אַֽחֲרֶ֗יהָ פִּ֫תְאֹ֥ם    כְּ֭שׁוֹר אֶל־טֶ֣בַח יָבֹ֑א וּ֝כְעֶ֗כֶס אֶל־מוּסַ֥ר אֱוִֽיל׃<BR>
<A NAME="23"> </A>
<B>כג</B> עַ֤ד יְפַלַּ֪ח חֵ֡ץ כְּֽבֵד֗וֹ    כְּמַהֵ֣ר צִפּ֣וֹר אֶל־פָּ֑ח<BR>וְלֹֽא־יָ֝דַ֗ע    כִּֽי־בְנַפְשׁ֥וֹ הֽוּא׃<BR>
<A NAME="24"> </A>
<B>כד</B> וְעַתָּ֣ה בָ֭נִים שִׁמְעוּ־לִ֑י    וְ֝הַקְשִׁ֗יבוּ לְאִמְרֵי־פִֽי׃<BR>
<A NAME="25"> </A>
<B>כה</B> אַל־יֵ֣שְׂטְ אֶל־דְּרָכֶ֣יהָ לִבֶּ֑ךָ    אַל־תֵּ֝֗תַע בִּנְתִֽיבוֹתֶֽיהָ׃<BR>
<A NAME="26"> </A>
<B>כו</B> כִּֽי־רַבִּ֣ים חֲלָלִ֣ים הִפִּ֑ילָה    וַֽ֝עֲצֻמִ֗ים כָּל־הֲרֻגֶֽיהָ׃<BR>
<A NAME="27"> </A>
<B>כז</B> דַּרְכֵ֣י שְׁא֣וֹל בֵּיתָ֑הּ    יֹֽ֝רְד֗וֹת אֶל־חַדְרֵי־מָֽוֶת׃</P>

<HR>
<P CLASS=s>
<A HREF="c0.htm">תנ"ך</A> -
משלי - פרק
<A HREF="c2801.htm">א</A>
<A HREF="c2802.htm">ב</A>
<A HREF="c2803.htm">ג</A>
<A HREF="c2804.htm">ד</A>
<A HREF="c2805.htm">ה</A>
<A HREF="c2806.htm">ו</A>
ז
<A HREF="c2808.htm">ח</A>
<A HREF="c2809.htm">ט</A>
<A HREF="c2810.htm">י</A>
<A HREF="c2811.htm">יא</A>
<A HREF="c2812.htm">יב</A>
<A HREF="c2813.htm">יג</A>
<A HREF="c2814.htm">יד</A>
<A HREF="c2815.htm">טו</A>
<A HREF="c2816.htm">טז</A>
<A HREF="c2817.htm">יז</A>
<A HREF="c2818.htm">יח</A>
<A HREF="c2819.htm">יט</A>
<A HREF="c2820.htm">כ</A>
<A HREF="c2821.htm">כא</A>
<A HREF="c2822.htm">כב</A>
<A HREF="c2823.htm">כג</A>
<A HREF="c2824.htm">כד</A>
<A HREF="c2825.htm">כה</A>
<A HREF="c2826.htm">כו</A>
<A HREF="c2827.htm">כז</A>
<A HREF="c2828.htm">כח</A>
<A HREF="c2829.htm">כט</A>
<A HREF="c2830.htm">ל</A>
<A HREF="c2831.htm">לא</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c2807')</SCRIPT></P>
</BODY></HTML>
