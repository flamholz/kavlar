<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2014 Mechon Mamre, 12 Hayyim Vital, Jerusalem-->
<LINK REL="stylesheet" HREF="cs.css" TYPE="text/css">
<TITLE>תנ"ך - איוב פרק לט</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
איוב - פרק
<A HREF="c2701.htm">א</A>
<A HREF="c2702.htm">ב</A>
<A HREF="c2703.htm">ג</A>
<A HREF="c2704.htm">ד</A>
<A HREF="c2705.htm">ה</A>
<A HREF="c2706.htm">ו</A>
<A HREF="c2707.htm">ז</A>
<A HREF="c2708.htm">ח</A>
<A HREF="c2709.htm">ט</A>
<A HREF="c2710.htm">י</A>
<A HREF="c2711.htm">יא</A>
<A HREF="c2712.htm">יב</A>
<A HREF="c2713.htm">יג</A>
<A HREF="c2714.htm">יד</A>
<A HREF="c2715.htm">טו</A>
<A HREF="c2716.htm">טז</A>
<A HREF="c2717.htm">יז</A>
<A HREF="c2718.htm">יח</A>
<A HREF="c2719.htm">יט</A>
<A HREF="c2720.htm">כ</A>
<A HREF="c2721.htm">כא</A>
<A HREF="c2722.htm">כב</A>
<A HREF="c2723.htm">כג</A>
<A HREF="c2724.htm">כד</A>
<A HREF="c2725.htm">כה</A>
<A HREF="c2726.htm">כו</A>
<A HREF="c2727.htm">כז</A>
<A HREF="c2728.htm">כח</A>
<A HREF="c2729.htm">כט</A>
<A HREF="c2730.htm">ל</A>
<A HREF="c2731.htm">לא</A>
<A HREF="c2732.htm">לב</A>
<A HREF="c2733.htm">לג</A>
<A HREF="c2734.htm">לד</A>
<A HREF="c2735.htm">לה</A>
<A HREF="c2736.htm">לו</A>
<A HREF="c2737.htm">לז</A>
<A HREF="c2738.htm">לח</A>
לט
<A HREF="c2740.htm">מ</A>
<A HREF="c2741.htm">מא</A>
<A HREF="c2742.htm">מב</A>
</P>
<HR>

<H1>איוב פרק לט</H1>

<A NAME="1"> </A>
<P><B>א</B> הֲיָדַ֗עְתָּ עֵ֭ת לֶ֣דֶת יַֽעֲלֵי־סָ֑לַע    חֹלֵ֖ל אַיָּל֣וֹת תִּשְׁמֹֽר׃<BR>
<A NAME="2"> </A>
<B>ב</B> תִּסְפֹּ֣ר יְרָחִ֣ים תְּמַלֶּ֑אנָה    וְ֝יָֽדַעְתָּ֗ עֵ֣ת לִדְתָּֽנָה׃<BR>
<A NAME="3"> </A>
<B>ג</B> תִּ֭כְרַעְנָה יַלְדֵיהֶ֣ן תְּפַלַּ֑חְנָה    חֶבְלֵיהֶ֥ם תְּשַׁלַּֽחְנָה׃<BR>
<A NAME="4"> </A>
<B>ד</B> יַחְלְמ֣וּ בְ֭נֵיהֶם יִרְבּ֣וּ בַבָּ֑ר    יָֽ֝צְא֗וּ וְלֹא־שָׁ֥בוּ לָֽמוֹ׃<BR>
<A NAME="5"> </A>
<B>ה</B> מִֽי־שִׁלַּ֣ח פֶּ֣רֶא חָפְשִׁ֑י    וּמֹֽסְר֥וֹת עָ֝ר֗וֹד מִ֣י פִתֵּֽחַ׃<BR>
<A NAME="6"> </A>
<B>ו</B> אֲשֶׁר־שַׂ֣מְתִּי עֲרָבָ֣ה בֵית֑וֹ    וּֽמִשְׁכְּנוֹתָ֥יו מְלֵחָֽה׃<BR>
<A NAME="7"> </A>
<B>ז</B> יִ֭שְׂחַק לַֽהֲמ֣וֹן קִרְיָ֑ה    תְּשֻׁא֥וֹת נֹ֝גֵ֗שׂ לֹ֣א יִשְׁמָֽע׃<BR>
<A NAME="8"> </A>
<B>ח</B> יְת֣וּר הָרִ֣ים מִרְעֵ֑הוּ    וְאַחַ֖ר כָּל־יָר֣וֹק יִדְרֽוֹשׁ׃<BR>
<A NAME="9"> </A>
<B>ט</B> הֲיֹ֣אבֶה רֵּ֣ים עָבְדֶ֑ךָ    אִם־יָ֝לִ֗ין עַל־אֲבוּסֶֽךָ׃<BR>
<A NAME="10"> </A>
<B>י</B> הֲֽתִקְשָׁר־רֵ֭ים בְּתֶ֣לֶם עֲבֹת֑וֹ    אִם־יְשַׂדֵּ֖ד עֲמָקִ֣ים אַֽחֲרֶֽיךָ׃<BR>
<A NAME="11"> </A>
<B>יא</B> הֲֽתִבְטַח־בּ֭וֹ כִּֽי־רַ֣ב כֹּח֑וֹ    וְתַֽעֲזֹ֖ב אֵלָ֣יו יְגִיעֶֽךָ׃<BR>
<A NAME="12"> </A>
<B>יב</B> הֲתַֽאֲמִ֣ין בּ֭וֹ כִּֽי־ישוב (יָשִׁ֣יב) זַרְעֶ֑ךָ    וְֽגָרְנְךָ֥ יֶֽאֱסֹֽף׃<BR>
<A NAME="13"> </A>
<B>יג</B> כְּנַף־רְנָנִ֥ים נֶֽעֱלָ֑סָה    אִם־אֶ֝בְרָ֗ה חֲסִידָ֥ה וְנֹצָֽה׃<BR>
<A NAME="14"> </A>
<B>יד</B> כִּֽי־תַעֲזֹ֣ב לָאָ֣רֶץ בֵּצֶ֑יהָ    וְֽעַל־עָפָ֥ר תְּחַמֵּֽם׃<BR>
<A NAME="15"> </A>
<B>טו</B> וַ֭תִּשְׁכַּח כִּי־רֶ֣גֶל תְּזוּרֶ֑הָ    וְחַיַּ֖ת הַשָּׂדֶ֣ה תְדוּשֶֽׁהָ׃<BR>
<A NAME="16"> </A>
<B>טז</B> הִקְשִׁ֣יחַ בָּנֶ֣יהָ לְּלֹא־לָ֑הּ    לְרִ֖יק יְגִיעָ֣הּ בְּלִי־פָֽחַד׃<BR>
<A NAME="17"> </A>
<B>יז</B> כִּֽי־הִשָּׁ֣הּ אֱל֣וֹהַּ חָכְמָ֑ה    וְלֹא־חָ֥לַק לָ֝֗הּ בַּבִּינָֽה׃<BR>
<A NAME="18"> </A>
<B>יח</B> כָּ֭עֵת בַּמָּר֣וֹם תַּמְרִ֑יא    תִּֽשְׂחַ֥ק לַ֝סּ֗וּס וּלְרֹֽכְבֽוֹ׃</P>
<A NAME="19"> </A>
<P><B>יט</B> הֲתִתֵּ֣ן לַסּ֣וּס גְּבוּרָ֑ה    הֲתַלְבִּ֖ישׁ צַוָּאר֣וֹ רַעְמָֽה׃<BR>
<A NAME="20"> </A>
<B>כ</B> הֲֽ֭תַרְעִישֶׁנּוּ כָּֽאַרְבֶּ֑ה    ה֖וֹד נַחְר֣וֹ אֵימָֽה׃<BR>
<A NAME="21"> </A>
<B>כא</B> יַחְפְּר֣וּ בָ֭עֵמֶק וְיָשִׂ֣ישׂ בְּכֹ֑חַ    יֵ֝צֵ֗א לִקְרַאת־נָֽשֶׁק׃<BR>
<A NAME="22"> </A>
<B>כב</B> יִשְׂחַ֣ק לְ֭פַחַד וְלֹ֣א יֵחָ֑ת    וְלֹֽא־יָ֝שׁ֗וּב מִפְּנֵי־חָֽרֶב׃<BR>
<A NAME="23"> </A>
<B>כג</B> עָ֭לָיו תִּרְנֶ֣ה אַשְׁפָּ֑ה    לַ֖הַב חֲנִ֣ית וְכִידֽוֹן׃<BR>
<A NAME="24"> </A>
<B>כד</B> בְּרַ֣עַשׁ וְ֭רֹגֶז יְגַמֶּא־אָ֑רֶץ    וְלֹֽא־יַ֝אֲמִ֗ין כִּי־ק֥וֹל שׁוֹפָֽר׃<BR>
<A NAME="25"> </A>
<B>כה</B> בְּדֵ֤י שֹׁפָ֨ר ׀ יֹ֘אמַ֤ר הֶאָ֗ח    וּֽ֭מֵרָחוֹק יָרִ֣יחַ מִלְחָמָ֑ה<BR>רַ֥עַם שָׂ֝רִ֗ים    וּתְרוּעָֽה׃<BR>
<A NAME="26"> </A>
<B>כו</B> הֲֽ֭מִבִּינָ֣תְךָ יַֽאֲבֶר־נֵ֑ץ    יִפְרֹ֖שׂ כְּנָפָ֣ו לְתֵימָֽן׃<BR>
<A NAME="27"> </A>
<B>כז</B> אִם־עַל־פִּ֭יךָ יַגְבִּ֣יהַּ נָ֑שֶׁר    וְ֝כִ֗י יָרִ֥ים קִנּֽוֹ׃<BR>
<A NAME="28"> </A>
<B>כח</B> סֶ֣לַע יִ֭שְׁכֹּן וְיִתְלֹנָ֑ן    עַ֥ל שֶׁן־סֶ֝֗לַע וּמְצוּדָֽה׃<BR>
<A NAME="29"> </A>
<B>כט</B> מִשָּׁ֥ם חָֽפַר־אֹ֑כֶל    לְ֝מֵֽרָח֗וֹק עֵינָ֥יו יַבִּֽיטוּ׃<BR>
<A NAME="30"> </A>
<B>ל</B> וְאֶפְרֹחָ֥ו יְעַלְעוּ־דָ֑ם    וּבַֽאֲשֶׁ֥ר חֲ֝לָלִ֗ים שָׁ֣ם הֽוּא׃</P>

<HR>
<P CLASS=s>
<A HREF="c0.htm">תנ"ך</A> -
איוב - פרק
<A HREF="c2701.htm">א</A>
<A HREF="c2702.htm">ב</A>
<A HREF="c2703.htm">ג</A>
<A HREF="c2704.htm">ד</A>
<A HREF="c2705.htm">ה</A>
<A HREF="c2706.htm">ו</A>
<A HREF="c2707.htm">ז</A>
<A HREF="c2708.htm">ח</A>
<A HREF="c2709.htm">ט</A>
<A HREF="c2710.htm">י</A>
<A HREF="c2711.htm">יא</A>
<A HREF="c2712.htm">יב</A>
<A HREF="c2713.htm">יג</A>
<A HREF="c2714.htm">יד</A>
<A HREF="c2715.htm">טו</A>
<A HREF="c2716.htm">טז</A>
<A HREF="c2717.htm">יז</A>
<A HREF="c2718.htm">יח</A>
<A HREF="c2719.htm">יט</A>
<A HREF="c2720.htm">כ</A>
<A HREF="c2721.htm">כא</A>
<A HREF="c2722.htm">כב</A>
<A HREF="c2723.htm">כג</A>
<A HREF="c2724.htm">כד</A>
<A HREF="c2725.htm">כה</A>
<A HREF="c2726.htm">כו</A>
<A HREF="c2727.htm">כז</A>
<A HREF="c2728.htm">כח</A>
<A HREF="c2729.htm">כט</A>
<A HREF="c2730.htm">ל</A>
<A HREF="c2731.htm">לא</A>
<A HREF="c2732.htm">לב</A>
<A HREF="c2733.htm">לג</A>
<A HREF="c2734.htm">לד</A>
<A HREF="c2735.htm">לה</A>
<A HREF="c2736.htm">לו</A>
<A HREF="c2737.htm">לז</A>
<A HREF="c2738.htm">לח</A>
לט
<A HREF="c2740.htm">מ</A>
<A HREF="c2741.htm">מא</A>
<A HREF="c2742.htm">מב</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c2739')</SCRIPT></P>
</BODY></HTML>
