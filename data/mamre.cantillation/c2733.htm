<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="cs.css" TYPE="text/css">
<TITLE>תנ"ך - איוב פרק לג</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
איוב - פרק
<A HREF="c2701.htm">א</A>
<A HREF="c2702.htm">ב</A>
<A HREF="c2703.htm">ג</A>
<A HREF="c2704.htm">ד</A>
<A HREF="c2705.htm">ה</A>
<A HREF="c2706.htm">ו</A>
<A HREF="c2707.htm">ז</A>
<A HREF="c2708.htm">ח</A>
<A HREF="c2709.htm">ט</A>
<A HREF="c2710.htm">י</A>
<A HREF="c2711.htm">יא</A>
<A HREF="c2712.htm">יב</A>
<A HREF="c2713.htm">יג</A>
<A HREF="c2714.htm">יד</A>
<A HREF="c2715.htm">טו</A>
<A HREF="c2716.htm">טז</A>
<A HREF="c2717.htm">יז</A>
<A HREF="c2718.htm">יח</A>
<A HREF="c2719.htm">יט</A>
<A HREF="c2720.htm">כ</A>
<A HREF="c2721.htm">כא</A>
<A HREF="c2722.htm">כב</A>
<A HREF="c2723.htm">כג</A>
<A HREF="c2724.htm">כד</A>
<A HREF="c2725.htm">כה</A>
<A HREF="c2726.htm">כו</A>
<A HREF="c2727.htm">כז</A>
<A HREF="c2728.htm">כח</A>
<A HREF="c2729.htm">כט</A>
<A HREF="c2730.htm">ל</A>
<A HREF="c2731.htm">לא</A>
<A HREF="c2732.htm">לב</A>
לג
<A HREF="c2734.htm">לד</A>
<A HREF="c2735.htm">לה</A>
<A HREF="c2736.htm">לו</A>
<A HREF="c2737.htm">לז</A>
<A HREF="c2738.htm">לח</A>
<A HREF="c2739.htm">לט</A>
<A HREF="c2740.htm">מ</A>
<A HREF="c2741.htm">מא</A>
<A HREF="c2742.htm">מב</A>
</P>
<HR>

<H1>איוב פרק לג</H1>

<A NAME="1"> </A>
<P><B>א</B> וְֽאוּלָ֗ם שְׁמַֽע־נָ֣א אִיּ֣וֹב מִלָּ֑י    וְֽכָל־דְּבָרַ֥י הַֽאֲזִֽינָה׃<BR>
<A NAME="2"> </A>
<B>ב</B> הִנֵּה־נָ֭א פָּתַ֣חְתִּי פִ֑י    דִּבְּרָ֖ה לְשׁוֹנִ֣י בְחִכִּֽי׃<BR>
<A NAME="3"> </A>
<B>ג</B> יֹֽשֶׁר־לִבִּ֥י אֲמָרָ֑י    וְדַ֥עַת שְׂ֝פָתַ֗י בָּר֥וּר מִלֵּֽלוּ׃<BR>
<A NAME="4"> </A>
<B>ד</B> רֽוּחַ־אֵ֥ל עָשָׂ֑תְנִי    וְנִשְׁמַ֖ת שַׁדַּ֣י תְּחַיֵּֽנִי׃<BR>
<A NAME="5"> </A>
<B>ה</B> אִם־תּוּכַ֥ל הֲשִׁיבֵ֑נִי    עֶרְכָ֥ה לְ֝פָנַ֗י הִתְיַצָּֽבָה׃<BR>
<A NAME="6"> </A>
<B>ו</B> הֵן־אֲנִ֣י כְפִ֣יךָ לָאֵ֑ל    מֵ֝חֹ֗מֶר קֹרַ֥צְתִּי גַם־אָֽנִי׃<BR>
<A NAME="7"> </A>
<B>ז</B> הִנֵּ֣ה אֵֽ֭מָתִי לֹ֣א תְבַֽעֲתֶ֑ךָּ    וְ֝אַכְפִּ֗י עָלֶ֥יךָ לֹֽא־יִכְבָּֽד׃<BR>
<A NAME="8"> </A>
<B>ח</B> אַ֭ךְ אָמַ֣רְתָּ בְאָזְנָ֑י    וְק֖וֹל מִלִּ֣ין אֶשְׁמָֽע׃<BR>
<A NAME="9"> </A>
<B>ט</B> זַ֥ךְ אֲנִ֗י בְּֽלִ֫י פָ֥שַׁע    <SMALL>חַ֥</SMALL>ף אָֽנֹכִ֑י וְלֹ֖א עָו֣‍ֹן לִֽי׃<BR>
<A NAME="10"> </A>
<B>י</B> הֵ֣ן תְּ֭נוּאוֹת עָלַ֣י יִמְצָ֑א    יַחְשְׁבֵ֖נִי לְאוֹיֵ֣ב לֽוֹ׃<BR>
<A NAME="11"> </A>
<B>יא</B> יָשֵׂ֣ם בַּסַּ֣ד רַגְלָ֑י    יִ֝שְׁמֹ֗ר כָּל־אָרְחֹתָֽי׃<BR>
<A NAME="12"> </A>
<B>יב</B> הֶן־זֹ֣את לֹֽא־צָדַ֣קְתָּ אֶֽעֱנֶ֑ךָּ    כִּֽי־יִרְבֶּ֥ה אֱ֝ל֗וֹהַּ מֵֽאֱנֽוֹשׁ׃<BR>
<A NAME="13"> </A>
<B>יג</B> מַ֭דּוּעַ אֵלָ֣יו רִיב֑וֹתָ    כִּ֥י כָל־דְּ֝בָרָ֗יו לֹ֣א יַֽעֲנֶֽה׃<BR>
<A NAME="14"> </A>
<B>יד</B> כִּֽי־בְאַחַ֥ת יְדַבֶּר־אֵ֑ל    וּ֝בִשְׁתַּ֗יִם לֹ֣א יְשׁוּרֶֽנָּה׃<BR>
<A NAME="15"> </A>
<B>טו</B> בַּֽחֲל֤וֹם ׀ חֶזְי֬וֹן לַ֗יְלָה בִּנְפֹ֣ל תַּ֭רְדֵּמָה עַל־אֲנָשִׁ֑ים    בִּ֝תְנוּמ֗וֹת עֲלֵ֣י מִשְׁכָּֽב׃<BR>
<A NAME="16"> </A>
<B>טז</B> אָ֣ז יִ֭גְלֶה אֹ֣זֶן אֲנָשִׁ֑ים    וּבְמֹ֖סָרָ֣ם יַחְתֹּֽם׃<BR>
<A NAME="17"> </A>
<B>יז</B> לְ֭הָסִיר אָדָ֣ם מַֽעֲשֶׂ֑ה    וְגֵוָ֖ה מִגֶּ֣בֶר יְכַסֶּֽה׃<BR>
<A NAME="18"> </A>
<B>יח</B> יַחְשֹׂ֣ךְ נַ֭פְשׁוֹ מִנִּי־שָׁ֑חַת    וְ֝חַיָּת֗וֹ מֵֽעֲבֹ֥ר בַּשָּֽׁלַח׃<BR>
<A NAME="19"> </A>
<B>יט</B> וְהוּכַ֣ח בְּ֭מַכְאוֹב עַל־מִשְׁכָּב֑וֹ    וריב (וְר֖וֹב) עֲצָמָ֣יו אֵתָֽן׃<BR>
<A NAME="20"> </A>
<B>כ</B> וְזִֽהֲמַ֣תּוּ חַיָּת֣וֹ לָ֑חֶם    וְ֝נַפְשׁ֗וֹ מַֽאֲכַ֥ל תַּֽאֲוָֽה׃<BR>
<A NAME="21"> </A>
<B>כא</B> יִ֣כֶל בְּשָׂר֣וֹ מֵרֹ֑אִי    ושפי (וְשֻׁפּ֥וּ) עַ֝צְמֹתָ֗יו לֹ֣א רֻאּֽוּ׃<BR>
<A NAME="22"> </A>
<B>כב</B> וַתִּקְרַ֣ב לַשַּׁ֣חַת נַפְשׁ֑וֹ    וְ֝חַיָּת֗וֹ לַֽמְמִתִֽים׃<BR>
<A NAME="23"> </A>
<B>כג</B> אִם־יֵ֤שׁ עָלָ֨יו ׀ מַלְאָ֗ךְ מֵלִ֗יץ אֶחָ֥ד מִנִּי־אָ֑לֶף    לְהַגִּ֖יד לְאָדָ֣ם יָשְׁרֽוֹ׃<BR>
<A NAME="24"> </A>
<B>כד</B> וַיְחֻנֶּ֗נּוּ וַיֹּ֗אמֶר פְּ֭דָעֵהוּ מֵרֶ֥דֶת שָׁ֗חַת    מָצָ֥אתִי כֹֽפֶר׃<BR>
<A NAME="25"> </A>
<B>כה</B> רֻֽטְפַ֣שׁ בְּשָׂר֣וֹ מִנֹּ֑עַר    יָ֝שׁ֗וּב לִימֵ֥י עֲלוּמָֽיו׃<BR>
<A NAME="26"> </A>
<B>כו</B> יֶעְתַּ֤ר אֶל־אֱל֨וֹהַּ ׀ וַיִּרְצֵ֗הוּ    וַיַּ֣רְא פָּ֭נָיו בִּתְרוּעָ֑ה<BR>וַיָּ֥שֶׁב לֶֽ֝אֱנ֗וֹשׁ    צִדְקָתֽוֹ׃<BR>
<A NAME="27"> </A>
<B>כז</B> יָשֹׁ֤ר ׀ עַל־אֲנָשִׁ֗ים וַיֹּ֗אמֶר חָ֭טָאתִי וְיָשָׁ֥ר הֶֽעֱוֵ֗יתִי    וְלֹא־שָׁ֥וָה לִֽי׃<BR>
<A NAME="28"> </A>
<B>כח</B> פָּדָ֣ה נפשי (נַ֭פְשׁוֹ) מֵֽעֲבֹ֣ר בַּשָּׁ֑חַת    וחיתי (וְ֝חַיָּת֗וֹ) בָּא֥וֹר תִּרְאֶֽה׃<BR>
<A NAME="29"> </A>
<B>כט</B> הֶן־כָּל־אֵ֭לֶּה יִפְעַל־אֵ֑ל    פַּֽעֲמַ֖יִם שָׁל֣וֹשׁ עִם־גָּֽבֶר׃<BR>
<A NAME="30"> </A>
<B>ל</B> לְהָשִׁ֣יב נַ֭פְשׁוֹ מִנִּי־שָׁ֑חַת    לֵ֝א֗וֹר בְּא֣וֹר הַֽחַיִּֽים׃<BR>
<A NAME="31"> </A>
<B>לא</B> הַקְשֵׁ֖ב אִיּ֥וֹב שְֽׁמַֽע־לִ֑י    הַֽ֝חֲרֵ֗שׁ וְאָֽנֹכִ֥י אֲדַבֵּֽר׃<BR>
<A NAME="32"> </A>
<B>לב</B> אִם־יֵשׁ־מִלִּ֥ין הֲשִׁיבֵ֑נִי    דַּ֝בֵּ֗ר כִּֽי־חָפַ֥צְתִּי צַדְּקֶֽךָּ׃<BR>
<A NAME="33"> </A>
<B>לג</B> אִם־אַ֭יִן אַתָּ֥ה שְֽׁמַֽע־לִ֑י    הַֽ֝חֲרֵ֗שׁ וַֽאֲאַלֶּפְךָ֥ חָכְמָֽה׃</P>

<HR>
<P CLASS=s>
<A HREF="c0.htm">תנ"ך</A> -
איוב - פרק
<A HREF="c2701.htm">א</A>
<A HREF="c2702.htm">ב</A>
<A HREF="c2703.htm">ג</A>
<A HREF="c2704.htm">ד</A>
<A HREF="c2705.htm">ה</A>
<A HREF="c2706.htm">ו</A>
<A HREF="c2707.htm">ז</A>
<A HREF="c2708.htm">ח</A>
<A HREF="c2709.htm">ט</A>
<A HREF="c2710.htm">י</A>
<A HREF="c2711.htm">יא</A>
<A HREF="c2712.htm">יב</A>
<A HREF="c2713.htm">יג</A>
<A HREF="c2714.htm">יד</A>
<A HREF="c2715.htm">טו</A>
<A HREF="c2716.htm">טז</A>
<A HREF="c2717.htm">יז</A>
<A HREF="c2718.htm">יח</A>
<A HREF="c2719.htm">יט</A>
<A HREF="c2720.htm">כ</A>
<A HREF="c2721.htm">כא</A>
<A HREF="c2722.htm">כב</A>
<A HREF="c2723.htm">כג</A>
<A HREF="c2724.htm">כד</A>
<A HREF="c2725.htm">כה</A>
<A HREF="c2726.htm">כו</A>
<A HREF="c2727.htm">כז</A>
<A HREF="c2728.htm">כח</A>
<A HREF="c2729.htm">כט</A>
<A HREF="c2730.htm">ל</A>
<A HREF="c2731.htm">לא</A>
<A HREF="c2732.htm">לב</A>
לג
<A HREF="c2734.htm">לד</A>
<A HREF="c2735.htm">לה</A>
<A HREF="c2736.htm">לו</A>
<A HREF="c2737.htm">לז</A>
<A HREF="c2738.htm">לח</A>
<A HREF="c2739.htm">לט</A>
<A HREF="c2740.htm">מ</A>
<A HREF="c2741.htm">מא</A>
<A HREF="c2742.htm">מב</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c2733')</SCRIPT></P>
</BODY></HTML>
