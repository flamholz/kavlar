<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="cs.css" TYPE="text/css">
<TITLE>תנ"ך - איוב פרק ה</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
איוב - פרק
<A HREF="c2701.htm">א</A>
<A HREF="c2702.htm">ב</A>
<A HREF="c2703.htm">ג</A>
<A HREF="c2704.htm">ד</A>
ה
<A HREF="c2706.htm">ו</A>
<A HREF="c2707.htm">ז</A>
<A HREF="c2708.htm">ח</A>
<A HREF="c2709.htm">ט</A>
<A HREF="c2710.htm">י</A>
<A HREF="c2711.htm">יא</A>
<A HREF="c2712.htm">יב</A>
<A HREF="c2713.htm">יג</A>
<A HREF="c2714.htm">יד</A>
<A HREF="c2715.htm">טו</A>
<A HREF="c2716.htm">טז</A>
<A HREF="c2717.htm">יז</A>
<A HREF="c2718.htm">יח</A>
<A HREF="c2719.htm">יט</A>
<A HREF="c2720.htm">כ</A>
<A HREF="c2721.htm">כא</A>
<A HREF="c2722.htm">כב</A>
<A HREF="c2723.htm">כג</A>
<A HREF="c2724.htm">כד</A>
<A HREF="c2725.htm">כה</A>
<A HREF="c2726.htm">כו</A>
<A HREF="c2727.htm">כז</A>
<A HREF="c2728.htm">כח</A>
<A HREF="c2729.htm">כט</A>
<A HREF="c2730.htm">ל</A>
<A HREF="c2731.htm">לא</A>
<A HREF="c2732.htm">לב</A>
<A HREF="c2733.htm">לג</A>
<A HREF="c2734.htm">לד</A>
<A HREF="c2735.htm">לה</A>
<A HREF="c2736.htm">לו</A>
<A HREF="c2737.htm">לז</A>
<A HREF="c2738.htm">לח</A>
<A HREF="c2739.htm">לט</A>
<A HREF="c2740.htm">מ</A>
<A HREF="c2741.htm">מא</A>
<A HREF="c2742.htm">מב</A>
</P>
<HR>

<H1>איוב פרק ה</H1>

<A NAME="1"> </A>
<P><B>א</B> קְֽרָא־נָ֭א הֲיֵ֣שׁ עוֹנֶ֑ךָּ    וְאֶל־מִ֖י מִקְּדֹשִׁ֣ים תִּפְנֶֽה׃<BR>
<A NAME="2"> </A>
<B>ב</B> כִּֽי־לֶ֭אֱוִיל יַֽהֲרָג־כָּ֑עַשׂ    וּ֝פֹתֶ֗ה תָּמִ֥ית קִנְאָֽה׃<BR>
<A NAME="3"> </A>
<B>ג</B> אֲֽנִי־רָ֭אִיתִי אֱוִ֣יל מַשְׁרִ֑ישׁ    וָֽאֶקּ֖וֹב נָוֵ֣הוּ פִתְאֹֽם׃<BR>
<A NAME="4"> </A>
<B>ד</B> יִרְחֲק֣וּ בָנָ֣יו מִיֶּ֑שַׁע    וְיִֽדַּכְּא֥וּ בַ֝שַּׁ֗עַר וְאֵ֣ין מַצִּֽיל׃<BR>
<A NAME="5"> </A>
<B>ה</B> אֲשֶׁ֤ר קְצִיר֨וֹ ׀ רָ֘עֵ֤ב יֹאכֵ֗ל וְאֶֽל־מִצִּנִּ֥ים יִקָּחֵ֑הוּ    וְשָׁאַ֖ף צַמִּ֣ים חֵילָֽם׃<BR>
<A NAME="6"> </A>
<B>ו</B> כִּ֤י ׀ לֹֽא־יֵצֵ֣א מֵֽעָפָ֣ר אָ֑וֶן    וּ֝מֵֽאֲדָמָ֗ה לֹֽא־יִצְמַ֥ח עָמָֽל׃<BR>
<A NAME="7"> </A>
<B>ז</B> כִּֽי־אָ֭דָם לְעָמָ֣ל יוּלָּ֑ד    וּבְנֵי־רֶ֝֗שֶׁף יַגְבִּ֥יהוּ עֽוּף׃<BR>
<A NAME="8"> </A>
<B>ח</B> אוּלָ֗ם אֲ֭נִי אֶדְרֹ֣שׁ אֶל־אֵ֑ל    וְאֶל־אֱ֝לֹהִ֗ים אָשִׂ֥ים דִּבְרָתִֽי׃<BR>
<A NAME="9"> </A>
<B>ט</B> עֹשֶׂ֣ה גְ֭דֹלוֹת וְאֵ֣ין חֵ֑קֶר    נִ֝פְלָא֗וֹת עַד־אֵ֥ין מִסְפָּֽר׃<BR>
<A NAME="10"> </A>
<B>י</B> הַנֹּתֵ֣ן מָ֭טָר עַל־פְּנֵי־אָ֑רֶץ    וְשֹׁ֥לֵֽחַ מַ֝֗יִם עַל־פְּנֵ֥י חוּצֽוֹת׃<BR>
<A NAME="11"> </A>
<B>יא</B> לָשׂ֣וּם שְׁפָלִ֣ים לְמָר֑וֹם    וְ֝קֹֽדְרִ֗ים שָׂ֣גְבוּ יֶֽשַׁע׃<BR>
<A NAME="12"> </A>
<B>יב</B> מֵ֭פֵר מַחְשְׁב֣וֹת עֲרוּמִ֑ים    וְֽלֹא־תַעֲשֶׂ֥נָה יְ֝דֵיהֶ֗ם תֻּֽשִׁיָּֽה׃<BR>
<A NAME="13"> </A>
<B>יג</B> לֹכֵ֣ד חֲכָמִ֣ים בְּעָרְמָ֑ם    וַֽעֲצַ֖ת נִפְתָּלִ֣ים נִמְהָֽרָה׃<BR>
<A NAME="14"> </A>
<B>יד</B> יוֹמָ֥ם יְפַגְּשׁוּ־חֹ֑שֶׁךְ    וְ֝כַלַּ֗יְלָה יְֽמַשְׁשׁ֥וּ בַֽצָּהֳרָֽיִם׃<BR>
<A NAME="15"> </A>
<B>טו</B> וַיֹּ֣שַׁע מֵ֭חֶרֶב מִפִּיהֶ֑ם    וּמִיַּ֖ד חָזָ֣ק אֶבְיֽוֹן׃<BR>
<A NAME="16"> </A>
<B>טז</B> וַתְּהִ֣י לַדַּ֣ל תִּקְוָ֑ה    וְ֝עֹלָ֗תָה קָ֣פְצָה פִּֽיהָ׃<BR>
<A NAME="17"> </A>
<B>יז</B> הִנֵּ֤ה אַשְׁרֵ֣י אֱ֭נוֹשׁ יֽוֹכִחֶ֣נּוּ אֱל֑וֹהַּ    וּמוּסַ֥ר שַׁ֝דַּ֗י אַל־תִּמְאָֽס׃<BR>
<A NAME="18"> </A>
<B>יח</B> כִּ֤י ה֣וּא יַכְאִ֣יב וְיֶחְבָּ֑שׁ    יִ֝מְחַ֗ץ וְיָדָ֥ו תִּרְפֶּֽינָה׃<BR>
<A NAME="19"> </A>
<B>יט</B> בְּשֵׁ֣שׁ צָ֭רוֹת יַצִּילֶ֑ךָּ    וּבְשֶׁ֓בַע ׀ לֹֽא־יִגַּ֖ע בְּךָ֣ רָֽע׃<BR>
<A NAME="20"> </A>
<B>כ</B> בְּֽ֭רָעָב פָּֽדְךָ֣ מִמָּ֑וֶת    וּ֝בְמִלְחָמָ֗ה מִ֣ידֵי חָֽרֶב׃<BR>
<A NAME="21"> </A>
<B>כא</B> בְּשׁ֣וֹט לָ֭שׁוֹן תֵּֽחָבֵ֑א    וְֽלֹא־תִירָ֥א מִ֝שֹּׁ֗ד כִּ֣י יָבֽוֹא׃<BR>
<A NAME="22"> </A>
<B>כב</B> לְשֹׁ֣ד וּלְכָפָ֣ן תִּשְׂחָ֑ק    וּֽמֵחַיַּ֥ת הָ֝אָ֗רֶץ אַל־תִּירָֽא׃<BR>
<A NAME="23"> </A>
<B>כג</B> כִּ֤י עִם־אַבְנֵ֣י הַשָּׂדֶ֣ה בְרִיתֶ֑ךָ    וְחַיַּ֥ת הַ֝שָּׂדֶ֗ה הָשְׁלְמָה־לָּֽךְ׃<BR>
<A NAME="24"> </A>
<B>כד</B> וְֽ֭יָדַעְתָּ כִּֽי־שָׁל֣וֹם אָֽהֳלֶ֑ךָ    וּֽפָקַדְתָּ֥ נָֽ֝וְךָ֗ וְלֹ֣א תֶֽחֱטָֽא׃<BR>
<A NAME="25"> </A>
<B>כה</B> וְֽ֭יָדַעְתָּ כִּֽי־רַ֣ב זַרְעֶ֑ךָ    וְ֝צֶֽאֱצָאֶ֗יךָ כְּעֵ֣שֶׂב הָאָֽרֶץ׃<BR>
<A NAME="26"> </A>
<B>כו</B> תָּב֣וֹא בְכֶ֣לַח אֱלֵי־קָ֑בֶר    כַּֽעֲל֖וֹת גָּדִ֣ישׁ בְּעִתּֽוֹ׃<BR>
<A NAME="27"> </A>
<B>כז</B> הִנֵּה־זֹ֭את חֲקַרְנ֥וּהָ כֶּֽן־הִ֑יא    שְׁ֝מָעֶ֗נָּה וְאַתָּ֥ה דַֽע־לָֽךְ׃</P>

<HR>
<P CLASS=s>
<A HREF="c0.htm">תנ"ך</A> -
איוב - פרק
<A HREF="c2701.htm">א</A>
<A HREF="c2702.htm">ב</A>
<A HREF="c2703.htm">ג</A>
<A HREF="c2704.htm">ד</A>
ה
<A HREF="c2706.htm">ו</A>
<A HREF="c2707.htm">ז</A>
<A HREF="c2708.htm">ח</A>
<A HREF="c2709.htm">ט</A>
<A HREF="c2710.htm">י</A>
<A HREF="c2711.htm">יא</A>
<A HREF="c2712.htm">יב</A>
<A HREF="c2713.htm">יג</A>
<A HREF="c2714.htm">יד</A>
<A HREF="c2715.htm">טו</A>
<A HREF="c2716.htm">טז</A>
<A HREF="c2717.htm">יז</A>
<A HREF="c2718.htm">יח</A>
<A HREF="c2719.htm">יט</A>
<A HREF="c2720.htm">כ</A>
<A HREF="c2721.htm">כא</A>
<A HREF="c2722.htm">כב</A>
<A HREF="c2723.htm">כג</A>
<A HREF="c2724.htm">כד</A>
<A HREF="c2725.htm">כה</A>
<A HREF="c2726.htm">כו</A>
<A HREF="c2727.htm">כז</A>
<A HREF="c2728.htm">כח</A>
<A HREF="c2729.htm">כט</A>
<A HREF="c2730.htm">ל</A>
<A HREF="c2731.htm">לא</A>
<A HREF="c2732.htm">לב</A>
<A HREF="c2733.htm">לג</A>
<A HREF="c2734.htm">לד</A>
<A HREF="c2735.htm">לה</A>
<A HREF="c2736.htm">לו</A>
<A HREF="c2737.htm">לז</A>
<A HREF="c2738.htm">לח</A>
<A HREF="c2739.htm">לט</A>
<A HREF="c2740.htm">מ</A>
<A HREF="c2741.htm">מא</A>
<A HREF="c2742.htm">מב</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c2705')</SCRIPT></P>
</BODY></HTML>
