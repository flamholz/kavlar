<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="cs.css" TYPE="text/css">
<TITLE>תנ"ך - איוב פרק יד</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
איוב - פרק
<A HREF="c2701.htm">א</A>
<A HREF="c2702.htm">ב</A>
<A HREF="c2703.htm">ג</A>
<A HREF="c2704.htm">ד</A>
<A HREF="c2705.htm">ה</A>
<A HREF="c2706.htm">ו</A>
<A HREF="c2707.htm">ז</A>
<A HREF="c2708.htm">ח</A>
<A HREF="c2709.htm">ט</A>
<A HREF="c2710.htm">י</A>
<A HREF="c2711.htm">יא</A>
<A HREF="c2712.htm">יב</A>
<A HREF="c2713.htm">יג</A>
יד
<A HREF="c2715.htm">טו</A>
<A HREF="c2716.htm">טז</A>
<A HREF="c2717.htm">יז</A>
<A HREF="c2718.htm">יח</A>
<A HREF="c2719.htm">יט</A>
<A HREF="c2720.htm">כ</A>
<A HREF="c2721.htm">כא</A>
<A HREF="c2722.htm">כב</A>
<A HREF="c2723.htm">כג</A>
<A HREF="c2724.htm">כד</A>
<A HREF="c2725.htm">כה</A>
<A HREF="c2726.htm">כו</A>
<A HREF="c2727.htm">כז</A>
<A HREF="c2728.htm">כח</A>
<A HREF="c2729.htm">כט</A>
<A HREF="c2730.htm">ל</A>
<A HREF="c2731.htm">לא</A>
<A HREF="c2732.htm">לב</A>
<A HREF="c2733.htm">לג</A>
<A HREF="c2734.htm">לד</A>
<A HREF="c2735.htm">לה</A>
<A HREF="c2736.htm">לו</A>
<A HREF="c2737.htm">לז</A>
<A HREF="c2738.htm">לח</A>
<A HREF="c2739.htm">לט</A>
<A HREF="c2740.htm">מ</A>
<A HREF="c2741.htm">מא</A>
<A HREF="c2742.htm">מב</A>
</P>
<HR>

<H1>איוב פרק יד</H1>

<A NAME="1"> </A>
<P><B>א</B> אָ֭דָם יְל֣וּד אִשָּׁ֑ה    קְצַ֥ר יָ֝מִ֗ים וּֽשְׂבַֽע־רֹֽגֶז׃<BR>
<A NAME="2"> </A>
<B>ב</B> כְּצִ֣יץ יָ֭צָא וַיִּמָּ֑ל    וַיִּבְרַ֥ח כַּ֝צֵּ֗ל וְלֹ֣א יַֽעֲמֽוֹד׃<BR>
<A NAME="3"> </A>
<B>ג</B> אַף־עַל־זֶ֭ה פָּקַ֣חְתָּ עֵינֶ֑ךָ    וְאֹ֘תִ֤י תָבִ֖יא בְמִשְׁפָּ֣ט עִמָּֽךְ׃<BR>
<A NAME="4"> </A>
<B>ד</B> מִֽי־יִתֵּ֣ן טָ֭הוֹר מִטָּמֵ֗א    לֹ֣א אֶחָֽד׃<BR>
<A NAME="5"> </A>
<B>ה</B> אִ֥ם חֲרוּצִ֨ים ׀ יָמָ֗יו מִֽסְפַּר־חֳדָשָׁ֥יו אִתָּ֑ךְ    חֻקָּ֥ו עָ֝שִׂ֗יתָ וְלֹ֣א יַֽעֲבֹֽר׃<BR>
<A NAME="6"> </A>
<B>ו</B> שְׁעֵ֣ה מֵֽעָלָ֣יו וְיֶחְדָּ֑ל    עַד־יִ֝רְצֶ֗ה כְּשָׂכִ֥יר יוֹמֽוֹ׃<BR>
<A NAME="7"> </A>
<B>ז</B> כִּ֤י יֵ֥שׁ לָעֵ֗ץ    תִּ֫קְוָ֥ה<BR>אִֽם־יִ֭כָּרֵת וְע֣וֹד יַֽחֲלִ֑יף    וְ֝יֹֽנַקְתּ֗וֹ לֹ֣א תֶחְדָּֽל׃<BR>
<A NAME="8"> </A>
<B>ח</B> אִם־יַזְקִ֣ין בָּאָ֣רֶץ שָׁרְשׁ֑וֹ    וּ֝בֶֽעָפָ֗ר יָמ֥וּת גִּזְעֽוֹ׃<BR>
<A NAME="9"> </A>
<B>ט</B> מֵרֵ֣יחַ מַ֣יִם יַפְרִ֑חַ    וְעָשָׂ֖ה קָצִ֣יר כְּמוֹ־נָֽטַע׃<BR>
<A NAME="10"> </A>
<B>י</B> וְגֶ֣בֶר יָ֭מוּת וַֽיֶּחֱלָ֑שׁ    וַיִּגְוַ֖ע אָדָ֣ם וְאַיּֽוֹ׃<BR>
<A NAME="11"> </A>
<B>יא</B> אָֽזְלוּ־מַ֭יִם מִנִּי־יָ֑ם    וְ֝נָהָ֗ר יֶֽחֱרַ֥ב וְיָבֵֽשׁ׃<BR>
<A NAME="12"> </A>
<B>יב</B> וְאִ֥ישׁ שָׁכַ֗ב    וְֽלֹא־יָ֫ק֥וּם<BR>עַד־בִּלְתִּ֣י שָׁ֭מַיִם לֹ֣א יָקִ֑יצוּ    וְלֹֽא־יֵ֝עֹ֗רוּ מִשְּׁנָתָֽם׃<BR>
<A NAME="13"> </A>
<B>יג</B> מִ֤י יִתֵּ֨ן ׀ בִּשְׁא֬וֹל תַּצְפִּנֵ֗נִי    תַּ֭סְתִּירֵנִי עַד־שׁ֣וּב אַפֶּ֑ךָ<BR>תָּ֤שִֽׁית לִ֖י חֹ֣ק    וְתִזְכְּרֵֽנִי׃<BR>
<A NAME="14"> </A>
<B>יד</B> אִם־יָמ֥וּת גֶּ֗בֶר    הֲיִֽ֫חְיֶ֥ה<BR>כָּל־יְמֵ֣י צְבָאִ֣י אֲיַחֵ֑ל    עַד־בּ֝֗וֹא חֲלִֽיפָתִֽי׃<BR>
<A NAME="15"> </A>
<B>טו</B> תִּ֭קְרָא וְאָֽנֹכִ֣י אֶֽעֱנֶ֑ךָּ    לְֽמַעֲשֵׂ֖ה יָדֶ֣יךָ תִכְסֹֽף׃<BR>
<A NAME="16"> </A>
<B>טז</B> כִּֽי־עַ֭תָּה צְעָדַ֣י תִּסְפּ֑וֹר    לֹֽא־תִ֝שְׁמֹ֗ר עַל־חַטָּאתִֽי׃<BR>
<A NAME="17"> </A>
<B>יז</B> חָתֻ֣ם בִּצְר֣וֹר פִּשְׁעִ֑י    וַ֝תִּטְפֹּ֗ל עַל־עֲו‍ֹנִֽי׃<BR>
<A NAME="18"> </A>
<B>יח</B> וְ֭אוּלָם הַר־נוֹפֵ֣ל יִבּ֑וֹל    וְ֝צ֗וּר יֶעְתַּ֥ק מִמְּקֹמֽוֹ׃<BR>
<A NAME="19"> </A>
<B>יט</B> אֲבָנִ֤ים ׀ שָׁ֥חֲקוּ מַ֗יִם    תִּשְׁטֹֽף־סְפִיחֶ֥יהָ עֲפַר־אָ֑רֶץ<BR>וְתִקְוַ֖ת אֱנ֣וֹשׁ    הֶֽאֱבַֽדְתָּ׃<BR>
<A NAME="20"> </A>
<B>כ</B> תִּתְקְפֵ֣הוּ לָ֭נֶצַח וַֽיַּהֲלֹ֑ךְ    מְשַׁנֶּ֥ה פָ֝נָ֗יו וַֽתְּשַׁלְּחֵֽהוּ׃<BR>
<A NAME="21"> </A>
<B>כא</B> יִכְבְּד֣וּ בָ֭נָיו וְלֹ֣א יֵדָ֑ע    וְ֝יִצְעֲר֗וּ וְֽלֹא־יָבִ֥ין לָֽמוֹ׃<BR>
<A NAME="22"> </A>
<B>כב</B> אַךְ־בְּ֭שָׂרוֹ עָלָ֣יו יִכְאָ֑ב    וְ֝נַפְשׁ֗וֹ עָלָ֥יו תֶּֽאֱבָֽל׃</P>

<HR>
<P CLASS=s>
<A HREF="c0.htm">תנ"ך</A> -
איוב - פרק
<A HREF="c2701.htm">א</A>
<A HREF="c2702.htm">ב</A>
<A HREF="c2703.htm">ג</A>
<A HREF="c2704.htm">ד</A>
<A HREF="c2705.htm">ה</A>
<A HREF="c2706.htm">ו</A>
<A HREF="c2707.htm">ז</A>
<A HREF="c2708.htm">ח</A>
<A HREF="c2709.htm">ט</A>
<A HREF="c2710.htm">י</A>
<A HREF="c2711.htm">יא</A>
<A HREF="c2712.htm">יב</A>
<A HREF="c2713.htm">יג</A>
יד
<A HREF="c2715.htm">טו</A>
<A HREF="c2716.htm">טז</A>
<A HREF="c2717.htm">יז</A>
<A HREF="c2718.htm">יח</A>
<A HREF="c2719.htm">יט</A>
<A HREF="c2720.htm">כ</A>
<A HREF="c2721.htm">כא</A>
<A HREF="c2722.htm">כב</A>
<A HREF="c2723.htm">כג</A>
<A HREF="c2724.htm">כד</A>
<A HREF="c2725.htm">כה</A>
<A HREF="c2726.htm">כו</A>
<A HREF="c2727.htm">כז</A>
<A HREF="c2728.htm">כח</A>
<A HREF="c2729.htm">כט</A>
<A HREF="c2730.htm">ל</A>
<A HREF="c2731.htm">לא</A>
<A HREF="c2732.htm">לב</A>
<A HREF="c2733.htm">לג</A>
<A HREF="c2734.htm">לד</A>
<A HREF="c2735.htm">לה</A>
<A HREF="c2736.htm">לו</A>
<A HREF="c2737.htm">לז</A>
<A HREF="c2738.htm">לח</A>
<A HREF="c2739.htm">לט</A>
<A HREF="c2740.htm">מ</A>
<A HREF="c2741.htm">מא</A>
<A HREF="c2742.htm">מב</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c2714')</SCRIPT></P>
</BODY></HTML>
