<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="c.css" TYPE="text/css">
<TITLE>תנ"ך - יחזקאל פרק כד</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
יחזקאל - פרק
<A HREF="c1201.htm">א</A>
<A HREF="c1202.htm">ב</A>
<A HREF="c1203.htm">ג</A>
<A HREF="c1204.htm">ד</A>
<A HREF="c1205.htm">ה</A>
<A HREF="c1206.htm">ו</A>
<A HREF="c1207.htm">ז</A>
<A HREF="c1208.htm">ח</A>
<A HREF="c1209.htm">ט</A>
<A HREF="c1210.htm">י</A>
<A HREF="c1211.htm">יא</A>
<A HREF="c1212.htm">יב</A>
<A HREF="c1213.htm">יג</A>
<A HREF="c1214.htm">יד</A>
<A HREF="c1215.htm">טו</A>
<A HREF="c1216.htm">טז</A>
<A HREF="c1217.htm">יז</A>
<A HREF="c1218.htm">יח</A>
<A HREF="c1219.htm">יט</A>
<A HREF="c1220.htm">כ</A>
<A HREF="c1221.htm">כא</A>
<A HREF="c1222.htm">כב</A>
<A HREF="c1223.htm">כג</A>
כד
<A HREF="c1225.htm">כה</A>
<A HREF="c1226.htm">כו</A>
<A HREF="c1227.htm">כז</A>
<A HREF="c1228.htm">כח</A>
<A HREF="c1229.htm">כט</A>
<A HREF="c1230.htm">ל</A>
<A HREF="c1231.htm">לא</A>
<A HREF="c1232.htm">לב</A>
<A HREF="c1233.htm">לג</A>
<A HREF="c1234.htm">לד</A>
<A HREF="c1235.htm">לה</A>
<A HREF="c1236.htm">לו</A>
<A HREF="c1237.htm">לז</A>
<A HREF="c1238.htm">לח</A>
<A HREF="c1239.htm">לט</A>
<A HREF="c1240.htm">מ</A>
<A HREF="c1241.htm">מא</A>
<A HREF="c1242.htm">מב</A>
<A HREF="c1243.htm">מג</A>
<A HREF="c1244.htm">מד</A>
<A HREF="c1245.htm">מה</A>
<A HREF="c1246.htm">מו</A>
<A HREF="c1247.htm">מז</A>
<A HREF="c1248.htm">מח</A>
</P>
<HR>

<H1>יחזקאל פרק כד</H1>

<A NAME="1"> </A>
<P><B>א</B> וַיְהִי֩ דְבַר־יְהוָ֨ה אֵלַ֜י בַּשָּׁנָ֤ה הַתְּשִׁיעִית֙ בַּחֹ֣דֶשׁ הָֽעֲשִׂירִ֔י בֶּֽעָשׂ֥וֹר לַחֹ֖דֶשׁ לֵאמֹֽר׃
<A NAME="2"> </A>
<B>ב</B> בֶּן־אָדָ֗ם כתוב־ (כְּתָב־) לְךָ֙ אֶת־שֵׁ֣ם הַיּ֔וֹם אֶת־עֶ֖צֶם הַיּ֣וֹם הַזֶּ֑ה סָמַ֤ךְ מֶֽלֶךְ־בָּבֶל֙ אֶל־יְר֣וּשָׁלִַ֔ם בְּעֶ֖צֶם הַיּ֥וֹם הַזֶּֽה׃
<A NAME="3"> </A>
<B>ג</B> וּמְשֹׁ֤ל אֶל־בֵּית־הַמֶּ֨רִי֙ מָשָׁ֔ל וְאָֽמַרְתָּ֣ אֲלֵיהֶ֔ם כֹּ֥ה אָמַ֖ר אֲדֹנָ֣י יְהוִ֑ה שְׁפֹ֤ת הַסִּיר֙ שְׁפֹ֔ת וְגַם־יְצֹ֥ק בּ֖וֹ מָֽיִם׃
<A NAME="4"> </A>
<B>ד</B> אֱסֹ֤ף נְתָחֶ֨יהָ֙ אֵלֶ֔יהָ כָּל־נֵ֥תַח ט֖וֹב יָרֵ֣ךְ וְכָתֵ֑ף מִבְחַ֥ר עֲצָמִ֖ים מַלֵּֽא׃
<A NAME="5"> </A>
<B>ה</B> מִבְחַ֤ר הַצֹּאן֙ לָק֔וֹחַ וְגַ֛ם דּ֥וּר הָֽעֲצָמִ֖ים תַּחְתֶּ֑יהָ רַתַּ֣ח רְתָחֶ֔יהָ גַּם־בָּֽשְׁל֥וּ עֲצָמֶ֖יהָ בְּתוֹכָֽהּ׃ {ס}
<A NAME="6"> </A>
<B>ו</B> לָכֵ֞ן כֹּֽה־אָמַ֣ר ׀ אֲדֹנָ֣י יְהוִ֗ה אוֹי֮ עִ֣יר הַדָּמִים֒ סִ֚יר אֲשֶׁ֣ר חֶלְאָתָ֣ה בָ֔הּ וְחֶ֨לְאָתָ֔הּ לֹ֥א יָֽצְאָ֖ה מִמֶּ֑נָּה לִנְתָחֶ֤יהָ לִנְתָחֶ֨יהָ֙ הֽוֹצִיאָ֔הּ לֹֽא־נָפַ֥ל עָלֶ֖יהָ גּוֹרָֽל׃
<A NAME="7"> </A>
<B>ז</B> כִּ֤י דָמָהּ֙ בְּתוֹכָ֣הּ הָיָ֔ה עַל־צְחִ֥יחַ סֶ֖לַע שָׂמָ֑תְהוּ לֹ֤א שְׁפָכַ֨תְהוּ֙ עַל־הָאָ֔רֶץ לְכַסּ֥וֹת עָלָ֖יו עָפָֽר׃
<A NAME="8"> </A>
<B>ח</B> לְהַֽעֲל֤וֹת חֵמָה֙ לִנְקֹ֣ם נָקָ֔ם נָתַ֥תִּי אֶת־דָּמָ֖הּ עַל־צְחִ֣יחַ סָ֑לַע לְבִלְתִּ֖י הִכָּסֽוֹת׃ {פ}<BR>
<A NAME="9"> </A>
<B>ט</B> לָכֵ֗ן כֹּ֤ה אָמַר֙ אֲדֹנָ֣י יְהוִ֔ה א֖וֹי עִ֣יר הַדָּמִ֑ים גַּם־אֲנִ֖י אַגְדִּ֥יל הַמְּדוּרָֽה׃
<A NAME="10"> </A>
<B>י</B> הַרְבֵּ֤ה הָֽעֵצִים֙ הַדְלֵ֣ק הָאֵ֔שׁ הָתֵ֖ם הַבָּשָׂ֑ר וְהַרְקַח֙ הַמֶּרְקָחָ֔ה וְהָֽעֲצָמ֖וֹת יֵחָֽרוּ׃
<A NAME="11"> </A>
<B>יא</B> וְהַֽעֲמִידֶ֥הָ עַל־גֶּֽחָלֶ֖יהָ רֵקָ֑ה לְמַ֨עַן תֵּחַ֜ם וְחָ֣רָה נְחֻשְׁתָּ֗הּ וְנִתְּכָ֤ה בְתוֹכָהּ֙ טֻמְאָתָ֔הּ תִּתֻּ֖ם חֶלְאָתָֽהּ׃
<A NAME="12"> </A>
<B>יב</B> תְּאֻנִ֖ים הֶלְאָ֑ת וְלֹֽא־תֵצֵ֤א מִמֶּ֨נָּה֙ רַבַּ֣ת חֶלְאָתָ֔הּ בְּאֵ֖שׁ חֶלְאָתָֽהּ׃
<A NAME="13"> </A>
<B>יג</B> בְּטֻמְאָתֵ֖ךְ זִמָּ֑ה יַ֤עַן טִֽהַרְתִּיךְ֙ וְלֹ֣א טָהַ֔רְתְּ מִטֻּמְאָתֵךְ֙ לֹ֣א תִטְהֲרִי־ע֔וֹד עַד־הֲנִיחִ֥י אֶת־חֲמָתִ֖י בָּֽךְ׃
<A NAME="14"> </A>
<B>יד</B> אֲנִ֨י יְהוָ֤ה דִּבַּ֨רְתִּי֙ בָּאָ֣ה וְעָשִׂ֔יתִי לֹֽא־אֶפְרַ֥ע וְלֹֽא־אָח֖וּס וְלֹ֣א אֶנָּחֵ֑ם כִּדְרָכַ֤יִךְ וְכַעֲלִֽילוֹתַ֨יִךְ֙ שְׁפָט֔וּךְ נְאֻ֖ם אֲדֹנָ֥י יְהוִֽה׃ {פ}<BR>
<A NAME="15"> </A>
<B>טו</B> וַיְהִ֥י דְבַר־יְהוָ֖ה אֵלַ֥י לֵאמֹֽר׃
<A NAME="16"> </A>
<B>טז</B> בֶּן־אָדָ֕ם הִנְנִ֨י לֹקֵ֧חַ מִמְּךָ֛ אֶת־מַחְמַ֥ד עֵינֶ֖יךָ בְּמַגֵּפָ֑ה וְלֹ֤א תִסְפֹּד֙ וְלֹ֣א תִבְכֶּ֔ה וְל֥וֹא תָב֖וֹא דִּמְעָתֶֽךָ׃
<A NAME="17"> </A>
<B>יז</B> הֵֽאָנֵ֣ק ׀ דֹּ֗ם מֵתִים֙ אֵ֣בֶל לֹא־תַֽעֲשֶׂ֔ה פְּאֵֽרְךָ֙ חֲב֣וֹשׁ עָלֶ֔יךָ וּנְעָלֶ֖יךָ תָּשִׂ֣ים בְּרַגְלֶ֑יךָ וְלֹ֤א תַעְטֶה֙ עַל־שָׂפָ֔ם וְלֶ֥חֶם אֲנָשִׁ֖ים לֹ֥א תֹאכֵֽל׃
<A NAME="18"> </A>
<B>יח</B> וָֽאֲדַבֵּ֤ר אֶל־הָעָם֙ בַּבֹּ֔קֶר וַתָּ֥מָת אִשְׁתִּ֖י בָּעָ֑רֶב וָאַ֥עַשׂ בַּבֹּ֖קֶר כַּֽאֲשֶׁ֥ר צֻוֵּֽיתִי׃
<A NAME="19"> </A>
<B>יט</B> וַיֹּֽאמְר֥וּ אֵלַ֖י הָעָ֑ם הֲלֹֽא־תַגִּ֥יד לָ֨נוּ֙ מָה־אֵ֣לֶּה לָּ֔נוּ כִּ֥י אַתָּ֖ה עֹשֶֽׂה׃
<A NAME="20"> </A>
<B>כ</B> וָֽאֹמַ֖ר אֲלֵיהֶ֑ם דְּבַ֨ר־יְהוָ֔ה הָיָ֥ה אֵלַ֖י לֵאמֹֽר׃
<A NAME="21"> </A>
<B>כא</B> אֱמֹ֣ר ׀ לְבֵ֣ית יִשְׂרָאֵ֗ל כֹּֽה־אָמַר֮ אֲדֹנָ֣י יְהוִה֒ הִנְנִ֨י מְחַלֵּ֤ל אֶת־מִקְדָּשִׁי֙ גְּא֣וֹן עֻזְּכֶ֔ם מַחְמַ֥ד עֵֽינֵיכֶ֖ם וּמַחְמַ֣ל נַפְשְׁכֶ֑ם וּבְנֵיכֶ֧ם וּבְנֽוֹתֵיכֶ֛ם אֲשֶׁ֥ר עֲזַבְתֶּ֖ם בַּחֶ֥רֶב יִפֹּֽלוּ׃
<A NAME="22"> </A>
<B>כב</B> וַֽעֲשִׂיתֶ֖ם כַּֽאֲשֶׁ֣ר עָשִׂ֑יתִי עַל־שָׂפָם֙ לֹ֣א תַעְט֔וּ וְלֶ֥חֶם אֲנָשִׁ֖ים לֹ֥א תֹאכֵֽלוּ׃
<A NAME="23"> </A>
<B>כג</B> וּפְאֵֽרֵכֶ֣ם עַל־רָֽאשֵׁיכֶ֗ם וְנַֽעֲלֵיכֶם֙ בְּרַגְלֵיכֶ֔ם לֹ֥א תִסְפְּד֖וּ וְלֹ֣א תִבְכּ֑וּ וּנְמַקֹּתֶם֙ בַּעֲו‍ֹנֹ֣תֵיכֶ֔ם וּנְהַמְתֶּ֖ם אִ֥ישׁ אֶל־אָחִֽיו׃
<A NAME="24"> </A>
<B>כד</B> וְהָיָ֨ה יְחֶזְקֵ֤אל לָכֶם֙ לְמוֹפֵ֔ת כְּכֹ֥ל אֲשֶׁר־עָשָׂ֖ה תַּֽעֲשׂ֑וּ בְּבוֹאָ֕הּ וִֽידַעְתֶּ֕ם כִּ֥י אֲנִ֖י אֲדֹנָ֥י יְהוִֽה׃ {ס}
<A NAME="25"> </A>
<B>כה</B> וְאַתָּ֣ה בֶן־אָדָ֔ם הֲל֗וֹא בְּי֨וֹם קַחְתִּ֤י מֵהֶם֙ אֶת־מָ֣עוּזָּ֔ם מְשׂ֖וֹשׂ תִּפְאַרְתָּ֑ם אֶת־מַחְמַ֤ד עֵֽינֵיהֶם֙ וְאֶת־מַשָּׂ֣א נַפְשָׁ֔ם בְּנֵיהֶ֖ם וּבְנֽוֹתֵיהֶֽם׃
<A NAME="26"> </A>
<B>כו</B> בַּיּ֣וֹם הַה֔וּא יָב֥וֹא הַפָּלִ֖יט אֵלֶ֑יךָ לְהַשְׁמָע֖וּת אָזְנָֽיִם׃
<A NAME="27"> </A>
<B>כז</B> בַּיּ֣וֹם הַה֗וּא יִפָּ֤תַח פִּ֨יךָ֙ אֶת־הַפָּלִ֔יט וּתְדַבֵּ֕ר וְלֹ֥א תֵֽאָלֵ֖ם ע֑וֹד וְהָיִ֤יתָ לָהֶם֙ לְמוֹפֵ֔ת וְיָֽדְע֖וּ כִּֽי־אֲנִ֥י יְהוָֽה׃ {פ}</P>

<HR>
<P CLASS=s>
<A HREF="c0.htm">תנ"ך</A> -
יחזקאל - פרק
<A HREF="c1201.htm">א</A>
<A HREF="c1202.htm">ב</A>
<A HREF="c1203.htm">ג</A>
<A HREF="c1204.htm">ד</A>
<A HREF="c1205.htm">ה</A>
<A HREF="c1206.htm">ו</A>
<A HREF="c1207.htm">ז</A>
<A HREF="c1208.htm">ח</A>
<A HREF="c1209.htm">ט</A>
<A HREF="c1210.htm">י</A>
<A HREF="c1211.htm">יא</A>
<A HREF="c1212.htm">יב</A>
<A HREF="c1213.htm">יג</A>
<A HREF="c1214.htm">יד</A>
<A HREF="c1215.htm">טו</A>
<A HREF="c1216.htm">טז</A>
<A HREF="c1217.htm">יז</A>
<A HREF="c1218.htm">יח</A>
<A HREF="c1219.htm">יט</A>
<A HREF="c1220.htm">כ</A>
<A HREF="c1221.htm">כא</A>
<A HREF="c1222.htm">כב</A>
<A HREF="c1223.htm">כג</A>
כד
<A HREF="c1225.htm">כה</A>
<A HREF="c1226.htm">כו</A>
<A HREF="c1227.htm">כז</A>
<A HREF="c1228.htm">כח</A>
<A HREF="c1229.htm">כט</A>
<A HREF="c1230.htm">ל</A>
<A HREF="c1231.htm">לא</A>
<A HREF="c1232.htm">לב</A>
<A HREF="c1233.htm">לג</A>
<A HREF="c1234.htm">לד</A>
<A HREF="c1235.htm">לה</A>
<A HREF="c1236.htm">לו</A>
<A HREF="c1237.htm">לז</A>
<A HREF="c1238.htm">לח</A>
<A HREF="c1239.htm">לט</A>
<A HREF="c1240.htm">מ</A>
<A HREF="c1241.htm">מא</A>
<A HREF="c1242.htm">מב</A>
<A HREF="c1243.htm">מג</A>
<A HREF="c1244.htm">מד</A>
<A HREF="c1245.htm">מה</A>
<A HREF="c1246.htm">מו</A>
<A HREF="c1247.htm">מז</A>
<A HREF="c1248.htm">מח</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c1224')</SCRIPT></P>
</BODY></HTML>
