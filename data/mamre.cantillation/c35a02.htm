<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="c.css" TYPE="text/css">
<TITLE>תנ"ך - עזרא פרק ב</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
עזרא / נחמיה - עזרא פרק
<A HREF="c35a01.htm">א</A>
ב
<A HREF="c35a03.htm">ג</A>
<A HREF="c35a04.htm">ד</A>
<A HREF="c35a05.htm">ה</A>
<A HREF="c35a06.htm">ו</A>
<A HREF="c35a07.htm">ז</A>
<A HREF="c35a08.htm">ח</A>
<A HREF="c35a09.htm">ט</A>
<A HREF="c35a10.htm">י</A>
- נחמיה פרק
<A HREF="c35b01.htm">א</A>
<A HREF="c35b02.htm">ב</A>
<A HREF="c35b03.htm">ג</A>
<A HREF="c35b04.htm">ד</A>
<A HREF="c35b05.htm">ה</A>
<A HREF="c35b06.htm">ו</A>
<A HREF="c35b07.htm">ז</A>
<A HREF="c35b08.htm">ח</A>
<A HREF="c35b09.htm">ט</A>
<A HREF="c35b10.htm">י</A>
<A HREF="c35b11.htm">יא</A>
<A HREF="c35b12.htm">יב</A>
<A HREF="c35b13.htm">יג</A>
</P>
<HR>

<H1>עזרא פרק ב</H1>

<A NAME="1"> </A>
<P><B>א</B> וְאֵ֣לֶּה ׀ בְּנֵ֣י הַמְּדִינָ֗ה הָֽעֹלִים֙ מִשְּׁבִ֣י הַגּוֹלָ֔ה אֲשֶׁ֥ר הֶגְלָ֛ה נבוכדנצור (נְבֽוּכַדְנֶצַּ֥ר) מֶֽלֶךְ־בָּבֶ֖ל לְבָבֶ֑ל וַיָּשׁ֛וּבוּ לִירֽוּשָׁלִַ֥ם וִֽיהוּדָ֖ה אִ֥ישׁ לְעִירֽוֹ׃
<A NAME="2"> </A>
<B>ב</B> אֲשֶׁר־בָּ֣אוּ עִם־זְרֻבָּבֶ֗ל יֵשׁ֡וּעַ נְ֠חֶמְיָה שְׂרָיָ֨ה רְֽעֵלָיָ֜ה מָרְדֳּכַ֥י בִּלְשָׁ֛ן מִסְפָּ֥ר בִּגְוַ֖י רְח֣וּם בַּֽעֲנָ֑ה מִסְפַּ֕ר אַנְשֵׁ֖י עַ֥ם יִשְׂרָאֵֽל׃ {ס}
<A NAME="3"> </A>
<B>ג</B> בְּנֵ֣י פַרְעֹ֔שׁ אַלְפַּ֕יִם מֵאָ֖ה שִׁבְעִ֥ים וּשְׁנָֽיִם׃ {ס}
<A NAME="4"> </A>
<B>ד</B> בְּנֵ֣י שְׁפַטְיָ֔ה שְׁלֹ֥שׁ מֵא֖וֹת שִׁבְעִ֥ים וּשְׁנָֽיִם׃ {ס}
<A NAME="5"> </A>
<B>ה</B> בְּנֵ֣י אָרַ֔ח שְׁבַ֥ע מֵא֖וֹת חֲמִשָּׁ֥ה וְשִׁבְעִֽים׃ {ס}
<A NAME="6"> </A>
<B>ו</B> בְּנֵֽי־פַחַ֥ת מוֹאָ֛ב לִבְנֵ֥י יֵשׁ֖וּעַ יוֹאָ֑ב אַלְפַּ֕יִם שְׁמֹנֶ֥ה מֵא֖וֹת וּשְׁנֵ֥ים עָשָֽׂר׃ {ס}
<A NAME="7"> </A>
<B>ז</B> בְּנֵ֣י עֵילָ֔ם אֶ֕לֶף מָאתַ֖יִם חֲמִשִּׁ֥ים וְאַרְבָּעָֽה׃ {ס}
<A NAME="8"> </A>
<B>ח</B> בְּנֵ֣י זַתּ֔וּא תְּשַׁ֥ע מֵא֖וֹת וְאַרְבָּעִ֥ים וַֽחֲמִשָּֽׁה׃ {ס}
<A NAME="9"> </A>
<B>ט</B> בְּנֵ֣י זַכָּ֔י שְׁבַ֥ע מֵא֖וֹת וְשִׁשִּֽׁים׃ {ס}
<A NAME="10"> </A>
<B>י</B> בְּנֵ֣י בָנִ֔י שֵׁ֥שׁ מֵא֖וֹת אַרְבָּעִ֥ים וּשְׁנָֽיִם׃ {ס}
<A NAME="11"> </A>
<B>יא</B> בְּנֵ֣י בֵבָ֔י שֵׁ֥שׁ מֵא֖וֹת עֶשְׂרִ֥ים וּשְׁלֹשָֽׁה׃ {ס}
<A NAME="12"> </A>
<B>יב</B> בְּנֵ֣י עַזְגָּ֔ד אֶ֕לֶף מָאתַ֖יִם עֶשְׂרִ֥ים וּשְׁנָֽיִם׃ {ס}
<A NAME="13"> </A>
<B>יג</B> בְּנֵי֙ אֲדֹ֣נִיקָ֔ם שֵׁ֥שׁ מֵא֖וֹת שִׁשִּׁ֥ים וְשִׁשָּֽׁה׃ {ס}
<A NAME="14"> </A>
<B>יד</B> בְּנֵ֣י בִגְוָ֔י אַלְפַּ֖יִם חֲמִשִּׁ֥ים וְשִׁשָּֽׁה׃ {ס}
<A NAME="15"> </A>
<B>טו</B> בְּנֵ֣י עָדִ֔ין אַרְבַּ֥ע מֵא֖וֹת חֲמִשִּׁ֥ים וְאַרְבָּעָֽה׃ {ס}
<A NAME="16"> </A>
<B>טז</B> בְּנֵֽי־אָטֵ֥ר לִֽיחִזְקִיָּ֖ה תִּשְׁעִ֥ים וּשְׁמֹנָֽה׃ {ס}
<A NAME="17"> </A>
<B>יז</B> בְּנֵ֣י בֵצָ֔י שְׁלֹ֥שׁ מֵא֖וֹת עֶשְׂרִ֥ים וּשְׁלֹשָֽׁה׃ {ס}
<A NAME="18"> </A>
<B>יח</B> בְּנֵ֣י יוֹרָ֔ה מֵאָ֖ה וּשְׁנֵ֥ים עָשָֽׂר׃ {ס}
<A NAME="19"> </A>
<B>יט</B> בְּנֵ֣י חָשֻׁ֔ם מָאתַ֖יִם עֶשְׂרִ֥ים וּשְׁלֹשָֽׁה׃ {ס}
<A NAME="20"> </A>
<B>כ</B> בְּנֵ֥י גִבָּ֖ר תִּשְׁעִ֥ים וַֽחֲמִשָּֽׁה׃ {ס}
<A NAME="21"> </A>
<B>כא</B> בְּנֵ֣י בֵֽית־לָ֔חֶם מֵאָ֖ה עֶשְׂרִ֥ים וּשְׁלֹשָֽׁה׃ {ס}
<A NAME="22"> </A>
<B>כב</B> אַנְשֵׁ֥י נְטֹפָ֖ה חֲמִשִּׁ֥ים וְשִׁשָּֽׁה׃
<A NAME="23"> </A>
<B>כג</B> אַנְשֵׁ֣י עֲנָת֔וֹת מֵאָ֖ה עֶשְׂרִ֥ים וּשְׁמֹנָֽה׃ {ס}
<A NAME="24"> </A>
<B>כד</B> בְּנֵ֥י עַזְמָ֖וֶת אַרְבָּעִ֥ים וּשְׁנָֽיִם׃ {ס}
<A NAME="25"> </A>
<B>כה</B> בְּנֵ֨י קִרְיַ֤ת עָרִים֙ כְּפִירָ֣ה וּבְאֵר֔וֹת שְׁבַ֥ע מֵא֖וֹת וְאַרְבָּעִ֥ים וּשְׁלֹשָֽׁה׃ {ס}
<A NAME="26"> </A>
<B>כו</B> בְּנֵ֤י הָֽרָמָה֙ וָגָ֔בַע שֵׁ֥שׁ מֵא֖וֹת עֶשְׂרִ֥ים וְאֶחָֽד׃ {ס}
<A NAME="27"> </A>
<B>כז</B> אַנְשֵׁ֣י מִכְמָ֔ס מֵאָ֖ה עֶשְׂרִ֥ים וּשְׁנָֽיִם׃ {ס}
<A NAME="28"> </A>
<B>כח</B> אַנְשֵׁ֤י בֵֽית־אֵל֙ וְהָעָ֔י מָאתַ֖יִם עֶשְׂרִ֥ים וּשְׁלֹשָֽׁה׃ {ס}
<A NAME="29"> </A>
<B>כט</B> בְּנֵ֥י נְב֖וֹ חֲמִשִּׁ֥ים וּשְׁנָֽיִם׃ {ס}
<A NAME="30"> </A>
<B>ל</B> בְּנֵ֣י מַגְבִּ֔ישׁ מֵאָ֖ה חֲמִשִּׁ֥ים וְשִׁשָּֽׁה׃ {ס}
<A NAME="31"> </A>
<B>לא</B> בְּנֵי֙ עֵילָ֣ם אַחֵ֔ר אֶ֕לֶף מָאתַ֖יִם חֲמִשִּׁ֥ים וְאַרְבָּעָֽה׃ {ס}
<A NAME="32"> </A>
<B>לב</B> בְּנֵ֣י חָרִ֔ם שְׁלֹ֥שׁ מֵא֖וֹת וְעֶשְׂרִֽים׃ {ס}
<A NAME="33"> </A>
<B>לג</B> בְּנֵי־לֹד֙ חָדִ֣יד וְאוֹנ֔וֹ שְׁבַ֥ע מֵא֖וֹת עֶשְׂרִ֥ים וַֽחֲמִשָּֽׁה׃ {ס}
<A NAME="34"> </A>
<B>לד</B> בְּנֵ֣י יְרֵח֔וֹ שְׁלֹ֥שׁ מֵא֖וֹת אַרְבָּעִ֥ים וַֽחֲמִשָּֽׁה׃ {ס}
<A NAME="35"> </A>
<B>לה</B> בְּנֵ֣י סְנָאָ֔ה שְׁלֹ֣שֶׁת אֲלָפִ֔ים וְשֵׁ֥שׁ מֵא֖וֹת וּשְׁלֹשִֽׁים׃ {ס}
<A NAME="36"> </A>
<B>לו</B> הַֽכֹּהֲנִ֑ים בְּנֵ֤י יְדַֽעְיָה֙ לְבֵ֣ית יֵשׁ֔וּעַ תְּשַׁ֥ע מֵא֖וֹת שִׁבְעִ֥ים וּשְׁלֹשָֽׁה׃ {ס}
<A NAME="37"> </A>
<B>לז</B> בְּנֵ֣י אִמֵּ֔ר אֶ֖לֶף חֲמִשִּׁ֥ים וּשְׁנָֽיִם׃ {ס}
<A NAME="38"> </A>
<B>לח</B> בְּנֵ֣י פַשְׁח֔וּר אֶ֕לֶף מָאתַ֖יִם אַרְבָּעִ֥ים וְשִׁבְעָֽה׃ {ס}
<A NAME="39"> </A>
<B>לט</B> בְּנֵ֣י חָרִ֔ם אֶ֖לֶף וְשִׁבְעָ֥ה עָשָֽׂר׃ {ס}
<A NAME="40"> </A>
<B>מ</B> הַלְוִיִּ֑ם בְּנֵֽי־יֵשׁ֧וּעַ וְקַדְמִיאֵ֛ל לִבְנֵ֥י הֽוֹדַוְיָ֖ה שִׁבְעִ֥ים וְאַרְבָּעָֽה׃ {ס}
<A NAME="41"> </A>
<B>מא</B> הַֽמְשֹׁרְרִ֑ים בְּנֵ֣י אָסָ֔ף מֵאָ֖ה עֶשְׂרִ֥ים וּשְׁמֹנָֽה׃ {פ}<BR>
<A NAME="42"> </A>
<B>מב</B> בְּנֵ֣י הַשֹּֽׁעֲרִ֗ים בְּנֵֽי־שַׁלּ֤וּם בְּנֵֽי־אָטֵר֙ בְּנֵֽי־טַלְמֹ֣ן בְּנֵֽי־עַקּ֔וּב בְּנֵ֥י חֲטִיטָ֖א בְּנֵ֣י שֹׁבָ֑י הַכֹּ֕ל מֵאָ֖ה שְׁלֹשִׁ֥ים וְתִשְׁעָֽה׃ {פ}<BR>
<A NAME="43"> </A>
<B>מג</B> הַנְּתִינִ֑ים {ס} בְּנֵֽי־צִיחָ֥א {ס} בְנֵֽי־חֲשׂוּפָ֖א {ס} בְּנֵ֥י {ר}<BR> טַבָּעֽוֹת׃ {ס}
<A NAME="44"> </A>
<B>מד</B> בְּנֵֽי־קֵרֹ֥ס {ס} בְּֽנֵי־סִֽיעֲהָ֖א {ס} בְּנֵ֥י {ר}<BR> פָדֽוֹן׃ {ס}
<A NAME="45"> </A>
<B>מה</B> בְּנֵֽי־לְבָנָ֥ה {ס} בְנֵֽי־חֲגָבָ֖ה {ס} בְּנֵ֥י {ר}<BR> עַקּֽוּב׃ {ס}
<A NAME="46"> </A>
<B>מו</B> בְּנֵֽי־חָגָ֥ב {ס} בְּנֵֽי־שמלי (שַׁלְמַ֖י) {ס} בְּנֵ֥י {ר}<BR> חָנָֽן׃ {ס}
<A NAME="47"> </A>
<B>מז</B> בְּנֵֽי־גִדֵּ֥ל {ס} בְּנֵי־גַ֖חַר {ס} בְּנֵ֥י {ר}<BR> רְאָיָֽה׃ {ס}
<A NAME="48"> </A>
<B>מח</B> בְּנֵֽי־רְצִ֥ין {ס} בְּנֵֽי־נְקוֹדָ֖א {ס} בְּנֵ֥י {ר}<BR> גַזָּֽם׃ {ס}
<A NAME="49"> </A>
<B>מט</B> בְּנֵֽי־עֻזָּ֥א {ס} בְנֵֽי־פָסֵ֖חַ {ס} בְּנֵ֥י {ר}<BR> בֵסָֽי׃ {ס}
<A NAME="50"> </A>
<B>נ</B> בְּנֵֽי־אַסְנָ֥ה {ס} בְנֵֽי־מְעוּנִ֖ים {ס} בְּנֵ֥י {ר}<BR> נפיסים (נְפוּסִֽים)׃ {ס}
<A NAME="51"> </A>
<B>נא</B> בְּנֵֽי־בַקְבּ֥וּק {ס} בְּנֵֽי־חֲקוּפָ֖א {ס} בְּנֵ֥י {ר}<BR> חַרְחֽוּר׃ {ס}
<A NAME="52"> </A>
<B>נב</B> בְּנֵֽי־בַצְל֥וּת {ס} בְּנֵֽי־מְחִידָ֖א {ס} בְּנֵ֥י {ר}<BR> חַרְשָֽׁא׃ {ס}
<A NAME="53"> </A>
<B>נג</B> בְּנֵֽי־בַרְק֥וֹס {ס} בְּֽנֵי־סִֽיסְרָ֖א {ס} בְּנֵי־ {ר}<BR> תָֽמַח׃ {ס}
<A NAME="54"> </A>
<B>נד</B> בְּנֵ֥י נְצִ֖יחַ {ס} בְּנֵ֥י חֲטִיפָֽא׃ {ס}
<A NAME="55"> </A>
<B>נה</B> בְּנֵ֖י {ר}<BR> עַבְדֵ֣י שְׁלֹמֹ֑ה {ס} בְּנֵֽי־סֹטַ֥י {ס} בְּנֵֽי־הַסֹּפֶ֖רֶת {ס} בְּנֵ֥י {ר}<BR> פְרוּדָֽא׃ {ס}
<A NAME="56"> </A>
<B>נו</B> בְּנֵֽי־יַעְלָ֥ה {ס} בְנֵֽי־דַרְק֖וֹן {ס} בְּנֵ֥י {ר}<BR> גִדֵּֽל׃ {ס}
<A NAME="57"> </A>
<B>נז</B> בְּנֵ֧י שְׁפַטְיָ֣ה {ס} בְנֵֽי־חַטִּ֗יל {ס} בְּנֵ֛י {ר}<BR> פֹּכֶ֥רֶת הַצְּבָיִ֖ים {ס} בְּנֵ֥י אָמִֽי׃
<A NAME="58"> </A>
<B>נח</B> כָּ֨ל־הַנְּתִינִ֔ים וּבְנֵ֖י עַבְדֵ֣י שְׁלֹמֹ֑ה שְׁלֹ֥שׁ מֵא֖וֹת תִּשְׁעִ֥ים וּשְׁנָֽיִם׃ {ס}
<A NAME="59"> </A>
<B>נט</B> וְאֵ֗לֶּה הָֽעֹלִים֙ מִתֵּ֥ל מֶ֨לַח֙ תֵּ֣ל חַרְשָׁ֔א כְּר֥וּב אַדָּ֖ן אִמֵּ֑ר וְלֹ֣א יָֽכְל֗וּ לְהַגִּ֤יד בֵּית־אֲבוֹתָם֙ וְזַרְעָ֔ם אִ֥ם מִיִּשְׂרָאֵ֖ל הֵֽם׃
<A NAME="60"> </A>
<B>ס</B> בְּנֵֽי־דְלָיָ֥ה בְנֵֽי־טוֹבִיָּ֖ה בְּנֵ֣י נְקוֹדָ֑א שֵׁ֥שׁ מֵא֖וֹת חֲמִשִּׁ֥ים וּשְׁנָֽיִם׃ {ס}
<A NAME="61"> </A>
<B>סא</B> וּמִבְּנֵי֙ הַכֹּ֣הֲנִ֔ים בְּנֵ֥י חֳבַיָּ֖ה בְּנֵ֣י הַקּ֑וֹץ בְּנֵ֣י בַרְזִלַּ֗י אֲשֶׁ֣ר לָ֠קַח מִבְּנ֞וֹת בַּרְזִלַּ֤י הַגִּלְעָדִי֙ אִשָּׁ֔ה וַיִּקָּרֵ֖א עַל־שְׁמָֽם׃
<A NAME="62"> </A>
<B>סב</B> אֵ֗לֶּה בִּקְשׁ֧וּ כְתָבָ֛ם הַמִּתְיַחְשִׂ֖ים וְלֹ֣א נִמְצָ֑אוּ וַֽיְגֹאֲל֖וּ מִן־הַכְּהֻנָּֽה׃
<A NAME="63"> </A>
<B>סג</B> וַיֹּ֤אמֶר הַתִּרְשָׁ֨תָא֙ לָהֶ֔ם אֲשֶׁ֥ר לֹֽא־יֹאכְל֖וּ מִקֹּ֣דֶשׁ הַקֳּדָשִׁ֑ים עַ֛ד עֲמֹ֥ד כֹּהֵ֖ן לְאוּרִ֥ים וּלְתֻמִּֽים׃
<A NAME="64"> </A>
<B>סד</B> כָּל־הַקָּהָ֖ל כְּאֶחָ֑ד אַרְבַּ֣ע רִבּ֔וֹא אַלְפַּ֖יִם שְׁלֹשׁ־מֵא֥וֹת שִׁשִּֽׁים׃
<A NAME="65"> </A>
<B>סה</B> מִ֠לְּבַד עַבְדֵיהֶ֤ם וְאַמְהֹֽתֵיהֶם֙ אֵ֔לֶּה שִׁבְעַ֣ת אֲלָפִ֔ים שְׁלֹ֥שׁ מֵא֖וֹת שְׁלֹשִׁ֣ים וְשִׁבְעָ֑ה וְלָהֶ֛ם מְשֹֽׁרְרִ֥ים וּֽמְשֹׁרְר֖וֹת מָאתָֽיִם׃
<A NAME="66"> </A>
<B>סו</B> סֽוּסֵיהֶ֕ם שְׁבַ֥ע מֵא֖וֹת שְׁלֹשִׁ֣ים וְשִׁשָּׁ֑ה פִּרְדֵיהֶ֕ם מָאתַ֖יִם אַרְבָּעִ֥ים וַֽחֲמִשָּֽׁה׃
<A NAME="67"> </A>
<B>סז</B> גְּמַ֨לֵּיהֶ֔ם אַרְבַּ֥ע מֵא֖וֹת שְׁלֹשִׁ֣ים וַֽחֲמִשָּׁ֑ה חֲמֹרִ֕ים שֵׁ֣שֶׁת אֲלָפִ֔ים שְׁבַ֥ע מֵא֖וֹת וְעֶשְׂרִֽים׃ {פ}<BR>
<A NAME="68"> </A>
<B>סח</B> וּמֵֽרָאשֵׁי֙ הָֽאָב֔וֹת בְּבוֹאָ֕ם לְבֵ֥ית יְהוָ֖ה אֲשֶׁ֣ר בִּירֽוּשָׁלִָ֑ם הִֽתְנַדְּבוּ֙ לְבֵ֣ית הָֽאֱלֹהִ֔ים לְהַֽעֲמִיד֖וֹ עַל־מְכוֹנֽוֹ׃
<A NAME="69"> </A>
<B>סט</B> כְּכֹחָ֗ם נָֽתְנוּ֮ לְאוֹצַ֣ר הַמְּלָאכָה֒ זָהָ֗ב דַּרְכְּמוֹנִים֙ שֵׁשׁ־רִבֹּ֣אות וָאֶ֔לֶף {ס} וְכֶ֕סֶף מָנִ֖ים חֲמֵ֣שֶׁת אֲלָפִ֑ים וְכָתְנֹ֥ת כֹּֽהֲנִ֖ים מֵאָֽה׃ {ס}
<A NAME="70"> </A>
<B>ע</B> וַיֵּֽשְׁב֣וּ הַכֹּֽהֲנִ֣ים וְ֠הַלְוִיִּם וּֽמִן־הָעָ֞ם וְהַמְשֹֽׁרְרִ֧ים וְהַשּֽׁוֹעֲרִ֛ים וְהַנְּתִינִ֖ים בְּעָֽרֵיהֶ֑ם וְכָל־יִשְׂרָאֵ֖ל בְּעָֽרֵיהֶֽם׃ {ס}</P>

<HR>
<P CLASS=s>
<A HREF="c0.htm">תנ"ך</A> -
עזרא / נחמיה - עזרא פרק
<A HREF="c35a01.htm">א</A>
ב
<A HREF="c35a03.htm">ג</A>
<A HREF="c35a04.htm">ד</A>
<A HREF="c35a05.htm">ה</A>
<A HREF="c35a06.htm">ו</A>
<A HREF="c35a07.htm">ז</A>
<A HREF="c35a08.htm">ח</A>
<A HREF="c35a09.htm">ט</A>
<A HREF="c35a10.htm">י</A>
- נחמיה פרק
<A HREF="c35b01.htm">א</A>
<A HREF="c35b02.htm">ב</A>
<A HREF="c35b03.htm">ג</A>
<A HREF="c35b04.htm">ד</A>
<A HREF="c35b05.htm">ה</A>
<A HREF="c35b06.htm">ו</A>
<A HREF="c35b07.htm">ז</A>
<A HREF="c35b08.htm">ח</A>
<A HREF="c35b09.htm">ט</A>
<A HREF="c35b10.htm">י</A>
<A HREF="c35b11.htm">יא</A>
<A HREF="c35b12.htm">יב</A>
<A HREF="c35b13.htm">יג</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c35a02')</SCRIPT></P>
</BODY></HTML>
