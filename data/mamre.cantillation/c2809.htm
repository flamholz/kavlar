<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="cs.css" TYPE="text/css">
<TITLE>תנ"ך - משלי פרק ט</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
משלי - פרק
<A HREF="c2801.htm">א</A>
<A HREF="c2802.htm">ב</A>
<A HREF="c2803.htm">ג</A>
<A HREF="c2804.htm">ד</A>
<A HREF="c2805.htm">ה</A>
<A HREF="c2806.htm">ו</A>
<A HREF="c2807.htm">ז</A>
<A HREF="c2808.htm">ח</A>
ט
<A HREF="c2810.htm">י</A>
<A HREF="c2811.htm">יא</A>
<A HREF="c2812.htm">יב</A>
<A HREF="c2813.htm">יג</A>
<A HREF="c2814.htm">יד</A>
<A HREF="c2815.htm">טו</A>
<A HREF="c2816.htm">טז</A>
<A HREF="c2817.htm">יז</A>
<A HREF="c2818.htm">יח</A>
<A HREF="c2819.htm">יט</A>
<A HREF="c2820.htm">כ</A>
<A HREF="c2821.htm">כא</A>
<A HREF="c2822.htm">כב</A>
<A HREF="c2823.htm">כג</A>
<A HREF="c2824.htm">כד</A>
<A HREF="c2825.htm">כה</A>
<A HREF="c2826.htm">כו</A>
<A HREF="c2827.htm">כז</A>
<A HREF="c2828.htm">כח</A>
<A HREF="c2829.htm">כט</A>
<A HREF="c2830.htm">ל</A>
<A HREF="c2831.htm">לא</A>
</P>
<HR>

<H1>משלי פרק ט</H1>

<A NAME="1"> </A>
<P><B>א</B> חָ֭כְמוֹת בָּֽנְתָ֣ה בֵיתָ֑הּ    חָֽצְבָ֖ה עַמּוּדֶ֣יהָ שִׁבְעָֽה׃<BR>
<A NAME="2"> </A>
<B>ב</B> טָֽבְחָ֣ה טִ֭בְחָהּ מָֽסְכָ֣ה יֵינָ֑הּ    אַ֝֗ף עָֽרְכָ֥ה שֻׁלְחָנָֽהּ׃<BR>
<A NAME="3"> </A>
<B>ג</B> שָֽׁלְחָ֣ה נַֽעֲרֹתֶ֣יהָ תִקְרָ֑א    עַל־גַּ֝פֵּ֗י מְרֹ֣מֵי קָֽרֶת׃<BR>
<A NAME="4"> </A>
<B>ד</B> מִֽי־פֶ֭תִי יָסֻ֣ר הֵ֑נָּה    חֲסַר־לֵ֝֗ב אָ֣מְרָה לּֽוֹ׃<BR>
<A NAME="5"> </A>
<B>ה</B> לְ֭כוּ לַֽחֲמ֣וּ בְֽלַחֲמִ֑י    וּ֝שְׁת֗וּ בְּיַ֣יִן מָסָֽכְתִּי׃<BR>
<A NAME="6"> </A>
<B>ו</B> עִזְב֣וּ פְתָאיִ֣ם וִֽחְי֑וּ    וְ֝אִשְׁר֗וּ בְּדֶ֣רֶךְ בִּינָֽה׃<BR>
<A NAME="7"> </A>
<B>ז</B> יֹ֤סֵ֨ר ׀ לֵ֗ץ לֹקֵ֣חַֽ ל֣וֹ קָל֑וֹן    וּמוֹכִ֖יחַ לְרָשָׁ֣ע מוּמֽוֹ׃<BR>
<A NAME="8"> </A>
<B>ח</B> אַל־תּ֣וֹכַח לֵ֭ץ פֶּן־יִשְׂנָאֶ֑ךָּ    הוֹכַ֥ח לְ֝חָכָ֗ם וְיֶֽאֱהָבֶֽךָּ׃<BR>
<A NAME="9"> </A>
<B>ט</B> תֵּ֣ן לְ֭חָכָם וְיֶחְכַּם־ע֑וֹד    הוֹדַ֥ע לְ֝צַדִּ֗יק וְי֣וֹסֶף לֶֽקַח׃<BR>
<A NAME="10"> </A>
<B>י</B> תְּחִלַּ֣ת חָ֭כְמָה יִרְאַ֣ת יְהוָ֑ה    וְדַ֖עַת קְדֹשִׁ֣ים בִּינָֽה׃<BR>
<A NAME="11"> </A>
<B>יא</B> כִּי־בִ֭י יִרְבּ֣וּ יָמֶ֑יךָ    וְיוֹסִ֥יפוּ לְּ֝ךָ֗ שְׁנ֣וֹת חַיִּֽים׃<BR>
<A NAME="12"> </A>
<B>יב</B> אִם־חָ֭כַמְתָּ חָכַ֣מְתָּ לָּ֑ךְ    וְ֝לַ֗צְתָּ לְֽבַדְּךָ֥ תִשָּֽׂא׃<BR>
<A NAME="13"> </A>
<B>יג</B> אֵ֣שֶׁת כְּ֭סִילוּת הֹֽמִיָּ֑ה    פְּ֝תַיּ֗וּת וּבַל־יָ֥דְעָה מָּֽה׃<BR>
<A NAME="14"> </A>
<B>יד</B> וְֽ֭יָשְׁבָה לְפֶ֣תַח בֵּיתָ֑הּ    עַל־כִּ֝סֵּ֗א מְרֹ֣מֵי קָֽרֶת׃<BR>
<A NAME="15"> </A>
<B>טו</B> לִקְרֹ֥א לְעֹֽבְרֵי־דָ֑רֶךְ    הַֽ֝מְיַשְּׁרִ֗ים אֹֽרְחוֹתָֽם׃<BR>
<A NAME="16"> </A>
<B>טז</B> מִֽי־פֶ֭תִי יָסֻ֣ר הֵ֑נָּה    וַֽחֲסַר־לֵ֝֗ב וְאָ֣מְרָה לּֽוֹ׃<BR>
<A NAME="17"> </A>
<B>יז</B> מַֽיִם־גְּנוּבִ֥ים יִמְתָּ֑קוּ    וְלֶ֖חֶם סְתָרִ֣ים יִנְעָֽם׃<BR>
<A NAME="18"> </A>
<B>יח</B> וְֽלֹא־יָ֭דַע כִּֽי־רְפָאִ֣ים שָׁ֑ם    בְּעִמְקֵ֖י שְׁא֣וֹל קְרֻאֶֽיהָ׃</P>

<HR>
<P CLASS=s>
<A HREF="c0.htm">תנ"ך</A> -
משלי - פרק
<A HREF="c2801.htm">א</A>
<A HREF="c2802.htm">ב</A>
<A HREF="c2803.htm">ג</A>
<A HREF="c2804.htm">ד</A>
<A HREF="c2805.htm">ה</A>
<A HREF="c2806.htm">ו</A>
<A HREF="c2807.htm">ז</A>
<A HREF="c2808.htm">ח</A>
ט
<A HREF="c2810.htm">י</A>
<A HREF="c2811.htm">יא</A>
<A HREF="c2812.htm">יב</A>
<A HREF="c2813.htm">יג</A>
<A HREF="c2814.htm">יד</A>
<A HREF="c2815.htm">טו</A>
<A HREF="c2816.htm">טז</A>
<A HREF="c2817.htm">יז</A>
<A HREF="c2818.htm">יח</A>
<A HREF="c2819.htm">יט</A>
<A HREF="c2820.htm">כ</A>
<A HREF="c2821.htm">כא</A>
<A HREF="c2822.htm">כב</A>
<A HREF="c2823.htm">כג</A>
<A HREF="c2824.htm">כד</A>
<A HREF="c2825.htm">כה</A>
<A HREF="c2826.htm">כו</A>
<A HREF="c2827.htm">כז</A>
<A HREF="c2828.htm">כח</A>
<A HREF="c2829.htm">כט</A>
<A HREF="c2830.htm">ל</A>
<A HREF="c2831.htm">לא</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c2809')</SCRIPT></P>
</BODY></HTML>
