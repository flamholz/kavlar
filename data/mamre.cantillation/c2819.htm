<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="cs.css" TYPE="text/css">
<TITLE>תנ"ך - משלי פרק יט</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
משלי - פרק
<A HREF="c2801.htm">א</A>
<A HREF="c2802.htm">ב</A>
<A HREF="c2803.htm">ג</A>
<A HREF="c2804.htm">ד</A>
<A HREF="c2805.htm">ה</A>
<A HREF="c2806.htm">ו</A>
<A HREF="c2807.htm">ז</A>
<A HREF="c2808.htm">ח</A>
<A HREF="c2809.htm">ט</A>
<A HREF="c2810.htm">י</A>
<A HREF="c2811.htm">יא</A>
<A HREF="c2812.htm">יב</A>
<A HREF="c2813.htm">יג</A>
<A HREF="c2814.htm">יד</A>
<A HREF="c2815.htm">טו</A>
<A HREF="c2816.htm">טז</A>
<A HREF="c2817.htm">יז</A>
<A HREF="c2818.htm">יח</A>
יט
<A HREF="c2820.htm">כ</A>
<A HREF="c2821.htm">כא</A>
<A HREF="c2822.htm">כב</A>
<A HREF="c2823.htm">כג</A>
<A HREF="c2824.htm">כד</A>
<A HREF="c2825.htm">כה</A>
<A HREF="c2826.htm">כו</A>
<A HREF="c2827.htm">כז</A>
<A HREF="c2828.htm">כח</A>
<A HREF="c2829.htm">כט</A>
<A HREF="c2830.htm">ל</A>
<A HREF="c2831.htm">לא</A>
</P>
<HR>

<H1>משלי פרק יט</H1>

<A NAME="1"> </A>
<P><B>א</B> טֽוֹב־רָ֭שׁ הוֹלֵ֣ךְ בְּתֻמּ֑וֹ    מֵֽעִקֵּ֥שׁ שְׂ֝פָתָ֗יו וְה֣וּא כְסִֽיל׃<BR>
<A NAME="2"> </A>
<B>ב</B> גַּ֤ם בְּלֹא־דַ֣עַת נֶ֣פֶשׁ לֹא־ט֑וֹב    וְאָ֖ץ בְּרַגְלַ֣יִם חוֹטֵֽא׃<BR>
<A NAME="3"> </A>
<B>ג</B> אִוֶּ֣לֶת אָ֭דָם תְּסַלֵּ֣ף דַּרְכּ֑וֹ    וְעַל־יְ֝הוָ֗ה יִזְעַ֥ף לִבּֽוֹ׃<BR>
<A NAME="4"> </A>
<B>ד</B> ה֗וֹן יֹ֭סִיף רֵעִ֣ים רַבִּ֑ים    וְ֝דָ֗ל מֵֽרֵעֵ֥הוּ יִפָּרֵֽד׃<BR>
<A NAME="5"> </A>
<B>ה</B> עֵ֣ד שְׁ֭קָרִים לֹ֣א יִנָּקֶ֑ה    וְיָפִ֥יחַ כְּ֝זָבִ֗ים לֹ֣א יִמָּלֵֽט׃<BR>
<A NAME="6"> </A>
<B>ו</B> רַ֭בִּים יְחַלּ֣וּ פְנֵֽי־נָדִ֑יב    וְכָל־הָ֝רֵ֗עַ לְאִ֣ישׁ מַתָּֽן׃<BR>
<A NAME="7"> </A>
<B>ז</B> כָּ֥ל אֲחֵי־רָ֨שׁ ׀ שְֽׂנֵאֻ֗הוּ    אַ֤ף כִּ֣י מְ֭רֵעֵהוּ רָֽחֲק֣וּ מִמֶּ֑נּוּ<BR>מְרַדֵּ֖ף אֲמָרִ֣ים    לא־ (לוֹ־) הֵֽמָּה׃<BR>
<A NAME="8"> </A>
<B>ח</B> קֹֽנֶה־לֵּ֭ב אֹהֵ֣ב נַפְשׁ֑וֹ    שֹׁמֵ֥ר תְּ֝בוּנָ֗ה לִמְצֹא־טֽוֹב׃<BR>
<A NAME="9"> </A>
<B>ט</B> עֵ֣ד שְׁ֭קָרִים לֹ֣א יִנָּקֶ֑ה    וְיָפִ֖יחַ כְּזָבִ֣ים יֹאבֵֽד׃</P>
<A NAME="10"> </A>
<P><B>י</B> לֹֽא־נָאוֶ֣ה לִכְסִ֣יל תַּֽעֲנ֑וּג    אַ֝֗ף כִּֽי־לְעֶ֤בֶד ׀ מְשֹׁ֬ל בְּשָׂרִֽים׃<BR>
<A NAME="11"> </A>
<B>יא</B> שֵׂ֣כֶל אָ֭דָם הֶֽאֱרִ֣יךְ אַפּ֑וֹ    וְ֝תִפְאַרְתּ֗וֹ עֲבֹ֣ר עַל־פָּֽשַׁע׃<BR>
<A NAME="12"> </A>
<B>יב</B> נַ֣הַם כַּ֭כְּפִיר זַ֣עַף מֶ֑לֶךְ    וּכְטַ֖ל עַל־עֵ֣שֶׂב רְצוֹנֽוֹ׃<BR>
<A NAME="13"> </A>
<B>יג</B> הַוּ֣‍ֹת לְ֭אָבִיו בֵּ֣ן כְּסִ֑יל    וְדֶ֥לֶף טֹ֝רֵ֗ד מִדְיְנֵ֥י אִשָּֽׁה׃<BR>
<A NAME="14"> </A>
<B>יד</B> בַּ֣יִת וָ֭הוֹן נַֽחֲלַ֣ת אָב֑וֹת    וּ֝מֵֽיְהוָ֗ה אִשָּׁ֥ה מַשְׂכָּֽלֶת׃<BR>
<A NAME="15"> </A>
<B>טו</B> עַ֭צְלָה תַּפִּ֣יל תַּרְדֵּמָ֑ה    וְנֶ֖פֶשׁ רְמִיָּ֣ה תִרְעָֽב׃<BR>
<A NAME="16"> </A>
<B>טז</B> שֹׁמֵ֣ר מִ֭צְוָה שֹׁמֵ֣ר נַפְשׁ֑וֹ    בּוֹזֵ֖ה דְרָכָ֣יו יומת (יָמֽוּת)׃<BR>
<A NAME="17"> </A>
<B>יז</B> מַלְוֵ֣ה יְ֭הוָה ח֣וֹנֵֽן דָּ֑ל    וּ֝גְמֻל֗וֹ יְשַׁלֶּם־לֽוֹ׃<BR>
<A NAME="18"> </A>
<B>יח</B> יַסֵּ֣ר בִּ֭נְךָ כִּי־יֵ֣שׁ תִּקְוָ֑ה    וְאֶל־הֲ֝מִית֗וֹ אַל־תִּשָּׂ֥א נַפְשֶֽׁךָ׃<BR>
<A NAME="19"> </A>
<B>יט</B> גרל־ (גְּֽדָל־) חֵ֭מָה נֹ֣שֵׂא עֹ֑נֶשׁ    כִּ֥י אִם־תַּ֝צִּ֗יל וְע֣וֹד תּוֹסִֽף׃<BR>
<A NAME="20"> </A>
<B>כ</B> שְׁמַ֣ע עֵ֭צָה וְקַבֵּ֣ל מוּסָ֑ר    לְ֝מַ֗עַן תֶּחְכַּ֥ם בְּאַֽחֲרִיתֶֽךָ׃<BR>
<A NAME="21"> </A>
<B>כא</B> רַבּ֣וֹת מַֽחֲשָׁב֣וֹת בְּלֶב־אִ֑ישׁ    וַֽעֲצַ֥ת יְ֝הוָ֗ה הִ֣יא תָקֽוּם׃<BR>
<A NAME="22"> </A>
<B>כב</B> תַּֽאֲוַ֣ת אָדָ֣ם חַסְדּ֑וֹ    וְטֽוֹב־רָ֝֗שׁ מֵאִ֥ישׁ כָּזָֽב׃<BR>
<A NAME="23"> </A>
<B>כג</B> יִרְאַ֣ת יְהוָ֣ה לְחַיִּ֑ים    וְשָׂבֵ֥עַ יָ֝לִ֗ין בַּל־יִפָּ֥קֶד רָֽע׃<BR>
<A NAME="24"> </A>
<B>כד</B> טָ֘מַ֤ן עָצֵ֣ל יָ֭דוֹ בַּצַּלָּ֑חַת    גַּם־אֶל־פִּ֝֗יהוּ לֹ֣א יְשִׁיבֶֽנָּה׃<BR>
<A NAME="25"> </A>
<B>כה</B> לֵ֣ץ תַּ֭כֶּה וּפֶ֣תִי יַעְרִ֑ם    וְהוֹכִ֥יחַ לְ֝נָב֗וֹן יָבִ֥ין דָּֽעַת׃<BR>
<A NAME="26"> </A>
<B>כו</B> מְֽשַׁדֶּד־אָ֭ב יַבְרִ֣יחַ אֵ֑ם    בֵּ֝֗ן מֵבִ֥ישׁ וּמַחְפִּֽיר׃<BR>
<A NAME="27"> </A>
<B>כז</B> חֲֽדַל־בְּ֭נִי לִשְׁמֹ֣עַ מוּסָ֑ר    לִ֝שְׁג֗וֹת מֵֽאִמְרֵי־דָֽעַת׃<BR>
<A NAME="28"> </A>
<B>כח</B> עֵ֣ד בְּ֭לִיַּעַל יָלִ֣יץ מִשְׁפָּ֑ט    וּפִ֥י רְ֝שָׁעִ֗ים יְבַלַּע־אָֽוֶן׃<BR>
<A NAME="29"> </A>
<B>כט</B> נָכ֣וֹנוּ לַלֵּצִ֣ים שְׁפָטִ֑ים    וּ֝מַֽהֲלֻמ֗וֹת לְגֵ֣ו כְּסִילִֽים׃</P>

<HR>
<P CLASS=s>
<A HREF="c0.htm">תנ"ך</A> -
משלי - פרק
<A HREF="c2801.htm">א</A>
<A HREF="c2802.htm">ב</A>
<A HREF="c2803.htm">ג</A>
<A HREF="c2804.htm">ד</A>
<A HREF="c2805.htm">ה</A>
<A HREF="c2806.htm">ו</A>
<A HREF="c2807.htm">ז</A>
<A HREF="c2808.htm">ח</A>
<A HREF="c2809.htm">ט</A>
<A HREF="c2810.htm">י</A>
<A HREF="c2811.htm">יא</A>
<A HREF="c2812.htm">יב</A>
<A HREF="c2813.htm">יג</A>
<A HREF="c2814.htm">יד</A>
<A HREF="c2815.htm">טו</A>
<A HREF="c2816.htm">טז</A>
<A HREF="c2817.htm">יז</A>
<A HREF="c2818.htm">יח</A>
יט
<A HREF="c2820.htm">כ</A>
<A HREF="c2821.htm">כא</A>
<A HREF="c2822.htm">כב</A>
<A HREF="c2823.htm">כג</A>
<A HREF="c2824.htm">כד</A>
<A HREF="c2825.htm">כה</A>
<A HREF="c2826.htm">כו</A>
<A HREF="c2827.htm">כז</A>
<A HREF="c2828.htm">כח</A>
<A HREF="c2829.htm">כט</A>
<A HREF="c2830.htm">ל</A>
<A HREF="c2831.htm">לא</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c2819')</SCRIPT></P>
</BODY></HTML>
