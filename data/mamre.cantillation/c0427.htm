<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="c.css" TYPE="text/css">
<TITLE>תנ"ך - במדבר פרק כז</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
במדבר - פרק
<A HREF="c0401.htm">א</A>
<A HREF="c0402.htm">ב</A>
<A HREF="c0403.htm">ג</A>
<A HREF="c0404.htm">ד</A>
<A HREF="c0405.htm">ה</A>
<A HREF="c0406.htm">ו</A>
<A HREF="c0407.htm">ז</A>
<A HREF="c0408.htm">ח</A>
<A HREF="c0409.htm">ט</A>
<A HREF="c0410.htm">י</A>
<A HREF="c0411.htm">יא</A>
<A HREF="c0412.htm">יב</A>
<A HREF="c0413.htm">יג</A>
<A HREF="c0414.htm">יד</A>
<A HREF="c0415.htm">טו</A>
<A HREF="c0416.htm">טז</A>
<A HREF="c0417.htm">יז</A>
<A HREF="c0418.htm">יח</A>
<A HREF="c0419.htm">יט</A>
<A HREF="c0420.htm">כ</A>
<A HREF="c0421.htm">כא</A>
<A HREF="c0422.htm">כב</A>
<A HREF="c0423.htm">כג</A>
<A HREF="c0424.htm">כד</A>
<A HREF="c0425.htm">כה</A>
<A HREF="c0426.htm">כו</A>
כז
<A HREF="c0428.htm">כח</A>
<A HREF="c0429.htm">כט</A>
<A HREF="c0430.htm">ל</A>
<A HREF="c0431.htm">לא</A>
<A HREF="c0432.htm">לב</A>
<A HREF="c0433.htm">לג</A>
<A HREF="c0434.htm">לד</A>
<A HREF="c0435.htm">לה</A>
<A HREF="c0436.htm">לו</A>
</P>
<HR>

<H1>במדבר פרק כז</H1>

<A NAME="1"> </A>
<P><B>א</B> וַתִּקְרַ֜בְנָה בְּנ֣וֹת צְלָפְחָ֗ד בֶּן־חֵ֤פֶר בֶּן־גִּלְעָד֙ בֶּן־מָכִ֣יר בֶּן־מְנַשֶּׁ֔ה לְמִשְׁפְּחֹ֖ת מְנַשֶּׁ֣ה בֶן־יוֹסֵ֑ף וְאֵ֨לֶּה֙ שְׁמ֣וֹת בְּנֹתָ֔יו מַחְלָ֣ה נֹעָ֔ה וְחָגְלָ֥ה וּמִלְכָּ֖ה וְתִרְצָֽה׃
<A NAME="2"> </A>
<B>ב</B> וַֽתַּעֲמֹ֜דְנָה לִפְנֵ֣י מֹשֶׁ֗ה וְלִפְנֵי֙ אֶלְעָזָ֣ר הַכֹּהֵ֔ן וְלִפְנֵ֥י הַנְּשִׂיאִ֖ם וְכָל־הָֽעֵדָ֑ה פֶּ֥תַח אֹֽהֶל־מוֹעֵ֖ד לֵאמֹֽר׃
<A NAME="3"> </A>
<B>ג</B> אָבִינוּ֮ מֵ֣ת בַּמִּדְבָּר֒ וְה֨וּא לֹֽא־הָיָ֜ה בְּת֣וֹךְ הָֽעֵדָ֗ה הַנּֽוֹעָדִ֛ים עַל־יְהוָ֖ה בַּֽעֲדַת־קֹ֑רַח כִּֽי־בְחֶטְא֣וֹ מֵ֔ת וּבָנִ֖ים לֹא־הָ֥יוּ לֽוֹ׃
<A NAME="4"> </A>
<B>ד</B> לָ֣מָּה יִגָּרַ֤ע שֵׁם־אָבִ֨ינוּ֙ מִתּ֣וֹךְ מִשְׁפַּחְתּ֔וֹ כִּ֛י אֵ֥ין ל֖וֹ בֵּ֑ן תְּנָה־לָּ֣נוּ אֲחֻזָּ֔ה בְּת֖וֹךְ אֲחֵ֥י אָבִֽינוּ׃
<A NAME="5"> </A>
<B>ה</B> וַיַּקְרֵ֥ב מֹשֶׁ֛ה אֶת־מִשְׁפָּטָ֖<BIG>ן</BIG> לִפְנֵ֥י יְהוָֽה׃ {פ}<BR>
<A NAME="6"> </A>
<B>ו</B> וַיֹּ֥אמֶר יְהוָ֖ה אֶל־מֹשֶׁ֥ה לֵּאמֹֽר׃
<A NAME="7"> </A>
<B>ז</B> כֵּ֗ן בְּנ֣וֹת צְלָפְחָד֮ דֹּֽבְרֹת֒ נָתֹ֨ן תִּתֵּ֤ן לָהֶם֙ אֲחֻזַּ֣ת נַֽחֲלָ֔ה בְּת֖וֹךְ אֲחֵ֣י אֲבִיהֶ֑ם וְהַֽעֲבַרְתָּ֛ אֶת־נַֽחֲלַ֥ת אֲבִיהֶ֖ן לָהֶֽן׃
<A NAME="8"> </A>
<B>ח</B> וְאֶל־בְּנֵ֥י יִשְׂרָאֵ֖ל תְּדַבֵּ֣ר לֵאמֹ֑ר אִ֣ישׁ כִּֽי־יָמ֗וּת וּבֵן֙ אֵ֣ין ל֔וֹ וְהַֽעֲבַרְתֶּ֥ם אֶת־נַֽחֲלָת֖וֹ לְבִתּֽוֹ׃
<A NAME="9"> </A>
<B>ט</B> וְאִם־אֵ֥ין ל֖וֹ בַּ֑ת וּנְתַתֶּ֥ם אֶת־נַֽחֲלָת֖וֹ לְאֶחָֽיו׃
<A NAME="10"> </A>
<B>י</B> וְאִם־אֵ֥ין ל֖וֹ אַחִ֑ים וּנְתַתֶּ֥ם אֶת־נַֽחֲלָת֖וֹ לַֽאֲחֵ֥י אָבִֽיו׃
<A NAME="11"> </A>
<B>יא</B> וְאִם־אֵ֣ין אַחִים֮ לְאָבִיו֒ וּנְתַתֶּ֣ם אֶת־נַֽחֲלָת֗וֹ לִשְׁאֵר֞וֹ הַקָּרֹ֥ב אֵלָ֛יו מִמִּשְׁפַּחְתּ֖וֹ וְיָרַ֣שׁ אֹתָ֑הּ וְֽהָ֨יְתָ֜ה לִבְנֵ֤י יִשְׂרָאֵל֙ לְחֻקַּ֣ת מִשְׁפָּ֔ט כַּֽאֲשֶׁ֛ר צִוָּ֥ה יְהוָ֖ה אֶת־מֹשֶֽׁה׃ {פ}<BR>
<A NAME="12"> </A>
<B>יב</B> וַיֹּ֤אמֶר יְהוָה֙ אֶל־מֹשֶׁ֔ה עֲלֵ֛ה אֶל־הַ֥ר הָֽעֲבָרִ֖ים הַזֶּ֑ה וּרְאֵה֙ אֶת־הָאָ֔רֶץ אֲשֶׁ֥ר נָתַ֖תִּי לִבְנֵ֥י יִשְׂרָאֵֽל׃
<A NAME="13"> </A>
<B>יג</B> וְרָאִ֣יתָה אֹתָ֔הּ וְנֶֽאֱסַפְתָּ֥ אֶל־עַמֶּ֖יךָ גַּם־אָ֑תָּה כַּֽאֲשֶׁ֥ר נֶֽאֱסַ֖ף אַֽהֲרֹ֥ן אָחִֽיךָ׃
<A NAME="14"> </A>
<B>יד</B> כַּֽאֲשֶׁר֩ מְרִיתֶ֨ם פִּ֜י בְּמִדְבַּר־צִ֗ן בִּמְרִיבַת֙ הָֽעֵדָ֔ה לְהַקְדִּישֵׁ֥נִי בַמַּ֖יִם לְעֵֽינֵיהֶ֑ם הֵ֛ם מֵֽי־מְרִיבַ֥ת קָדֵ֖שׁ מִדְבַּר־צִֽן׃ {ס}
<A NAME="15"> </A>
<B>טו</B> וַיְדַבֵּ֣ר מֹשֶׁ֔ה אֶל־יְהוָ֖ה לֵאמֹֽר׃
<A NAME="16"> </A>
<B>טז</B> יִפְקֹ֣ד יְהוָ֔ה אֱלֹהֵ֥י הָֽרוּחֹ֖ת לְכָל־בָּשָׂ֑ר אִ֖ישׁ עַל־הָֽעֵדָֽה׃
<A NAME="17"> </A>
<B>יז</B> אֲשֶׁר־יֵצֵ֣א לִפְנֵיהֶ֗ם וַֽאֲשֶׁ֤ר יָבֹא֙ לִפְנֵיהֶ֔ם וַֽאֲשֶׁ֥ר יֽוֹצִיאֵ֖ם וַֽאֲשֶׁ֣ר יְבִיאֵ֑ם וְלֹ֤א תִֽהְיֶה֙ עֲדַ֣ת יְהוָ֔ה כַּצֹּ֕אן אֲשֶׁ֥ר אֵין־לָהֶ֖ם רֹעֶֽה׃
<A NAME="18"> </A>
<B>יח</B> וַיֹּ֨אמֶר יְהוָ֜ה אֶל־מֹשֶׁ֗ה קַח־לְךָ֙ אֶת־יְהוֹשֻׁ֣עַ בִּן־נ֔וּן אִ֖ישׁ אֲשֶׁר־ר֣וּחַ בּ֑וֹ וְסָֽמַכְתָּ֥ אֶת־יָֽדְךָ֖ עָלָֽיו׃
<A NAME="19"> </A>
<B>יט</B> וְהַֽעֲמַדְתָּ֣ אֹת֗וֹ לִפְנֵי֙ אֶלְעָזָ֣ר הַכֹּהֵ֔ן וְלִפְנֵ֖י כָּל־הָֽעֵדָ֑ה וְצִוִּיתָ֥ה אֹת֖וֹ לְעֵֽינֵיהֶֽם׃
<A NAME="20"> </A>
<B>כ</B> וְנָֽתַתָּ֥ה מֵהֽוֹדְךָ֖ עָלָ֑יו לְמַ֣עַן יִשְׁמְע֔וּ כָּל־עֲדַ֖ת בְּנֵ֥י יִשְׂרָאֵֽל׃
<A NAME="21"> </A>
<B>כא</B> וְלִפְנֵ֨י אֶלְעָזָ֤ר הַכֹּהֵן֙ יַֽעֲמֹ֔ד וְשָׁ֥אַל ל֛וֹ בְּמִשְׁפַּ֥ט הָֽאוּרִ֖ים לִפְנֵ֣י יְהוָ֑ה עַל־פִּ֨יו יֵֽצְא֜וּ וְעַל־פִּ֣יו יָבֹ֗אוּ ה֛וּא וְכָל־בְּנֵֽי־יִשְׂרָאֵ֥ל אִתּ֖וֹ וְכָל־הָֽעֵדָֽה׃
<A NAME="22"> </A>
<B>כב</B> וַיַּ֣עַשׂ מֹשֶׁ֔ה כַּֽאֲשֶׁ֛ר צִוָּ֥ה יְהוָ֖ה אֹת֑וֹ וַיִּקַּ֣ח אֶת־יְהוֹשֻׁ֗עַ וַיַּֽעֲמִדֵ֨הוּ֙ לִפְנֵי֙ אֶלְעָזָ֣ר הַכֹּהֵ֔ן וְלִפְנֵ֖י כָּל־הָֽעֵדָֽה׃
<A NAME="23"> </A>
<B>כג</B> וַיִּסְמֹ֧ךְ אֶת־יָדָ֛יו עָלָ֖יו וַיְצַוֵּ֑הוּ כַּֽאֲשֶׁ֛ר דִּבֶּ֥ר יְהוָ֖ה בְּיַד־מֹשֶֽׁה׃ {פ}</P>

<HR>
<P CLASS=s>
<A HREF="c0.htm">תנ"ך</A> -
במדבר - פרק
<A HREF="c0401.htm">א</A>
<A HREF="c0402.htm">ב</A>
<A HREF="c0403.htm">ג</A>
<A HREF="c0404.htm">ד</A>
<A HREF="c0405.htm">ה</A>
<A HREF="c0406.htm">ו</A>
<A HREF="c0407.htm">ז</A>
<A HREF="c0408.htm">ח</A>
<A HREF="c0409.htm">ט</A>
<A HREF="c0410.htm">י</A>
<A HREF="c0411.htm">יא</A>
<A HREF="c0412.htm">יב</A>
<A HREF="c0413.htm">יג</A>
<A HREF="c0414.htm">יד</A>
<A HREF="c0415.htm">טו</A>
<A HREF="c0416.htm">טז</A>
<A HREF="c0417.htm">יז</A>
<A HREF="c0418.htm">יח</A>
<A HREF="c0419.htm">יט</A>
<A HREF="c0420.htm">כ</A>
<A HREF="c0421.htm">כא</A>
<A HREF="c0422.htm">כב</A>
<A HREF="c0423.htm">כג</A>
<A HREF="c0424.htm">כד</A>
<A HREF="c0425.htm">כה</A>
<A HREF="c0426.htm">כו</A>
כז
<A HREF="c0428.htm">כח</A>
<A HREF="c0429.htm">כט</A>
<A HREF="c0430.htm">ל</A>
<A HREF="c0431.htm">לא</A>
<A HREF="c0432.htm">לב</A>
<A HREF="c0433.htm">לג</A>
<A HREF="c0434.htm">לד</A>
<A HREF="c0435.htm">לה</A>
<A HREF="c0436.htm">לו</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c0427')</SCRIPT></P>
</BODY></HTML>
