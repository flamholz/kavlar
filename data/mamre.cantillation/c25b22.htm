<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="c.css" TYPE="text/css">
<TITLE>תנ"ך - דברי הימים ב פרק כב</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
דברי הימים א - פרק
<A HREF="c25a01.htm">א</A>
<A HREF="c25a02.htm">ב</A>
<A HREF="c25a03.htm">ג</A>
<A HREF="c25a04.htm">ד</A>
<A HREF="c25a05.htm">ה</A>
<A HREF="c25a06.htm">ו</A>
<A HREF="c25a07.htm">ז</A>
<A HREF="c25a08.htm">ח</A>
<A HREF="c25a09.htm">ט</A>
<A HREF="c25a10.htm">י</A>
<A HREF="c25a11.htm">יא</A>
<A HREF="c25a12.htm">יב</A>
<A HREF="c25a13.htm">יג</A>
<A HREF="c25a14.htm">יד</A>
<A HREF="c25a15.htm">טו</A>
<A HREF="c25a16.htm">טז</A>
<A HREF="c25a17.htm">יז</A>
<A HREF="c25a18.htm">יח</A>
<A HREF="c25a19.htm">יט</A>
<A HREF="c25a20.htm">כ</A>
<A HREF="c25a21.htm">כא</A>
<A HREF="c25a22.htm">כב</A>
<A HREF="c25a23.htm">כג</A>
<A HREF="c25a24.htm">כד</A>
<A HREF="c25a25.htm">כה</A>
<A HREF="c25a26.htm">כו</A>
<A HREF="c25a27.htm">כז</A>
<A HREF="c25a28.htm">כח</A>
<A HREF="c25a29.htm">כט</A>
- דברי הימים ב - פרק
<A HREF="c25b01.htm">א</A>
<A HREF="c25b02.htm">ב</A>
<A HREF="c25b03.htm">ג</A>
<A HREF="c25b04.htm">ד</A>
<A HREF="c25b05.htm">ה</A>
<A HREF="c25b06.htm">ו</A>
<A HREF="c25b07.htm">ז</A>
<A HREF="c25b08.htm">ח</A>
<A HREF="c25b09.htm">ט</A>
<A HREF="c25b10.htm">י</A>
<A HREF="c25b11.htm">יא</A>
<A HREF="c25b12.htm">יב</A>
<A HREF="c25b13.htm">יג</A>
<A HREF="c25b14.htm">יד</A>
<A HREF="c25b15.htm">טו</A>
<A HREF="c25b16.htm">טז</A>
<A HREF="c25b17.htm">יז</A>
<A HREF="c25b18.htm">יח</A>
<A HREF="c25b19.htm">יט</A>
<A HREF="c25b20.htm">כ</A>
<A HREF="c25b21.htm">כא</A>
כב
<A HREF="c25b23.htm">כג</A>
<A HREF="c25b24.htm">כד</A>
<A HREF="c25b25.htm">כה</A>
<A HREF="c25b26.htm">כו</A>
<A HREF="c25b27.htm">כז</A>
<A HREF="c25b28.htm">כח</A>
<A HREF="c25b29.htm">כט</A>
<A HREF="c25b30.htm">ל</A>
<A HREF="c25b31.htm">לא</A>
<A HREF="c25b32.htm">לב</A>
<A HREF="c25b33.htm">לג</A>
<A HREF="c25b34.htm">לד</A>
<A HREF="c25b35.htm">לה</A>
<A HREF="c25b36.htm">לו</A>
</P>
<HR>

<H1>דברי הימים ב פרק כב</H1>

<A NAME="1"> </A>
<P><B>א</B> וַיַּמְלִיכוּ֩ יֽוֹשְׁבֵ֨י יְרֽוּשָׁלִַ֜ם אֶת־אֲחַזְיָ֨הוּ בְנ֤וֹ הַקָּטֹן֙ תַּחְתָּ֔יו כִּ֤י כָל־הָרִֽאשֹׁנִים֙ הָרַ֣ג הַגְּד֔וּד הַבָּ֥א בָֽעַרְבִ֖ים לַֽמַּחֲנֶ֑ה וַיִּמְלֹ֛ךְ אֲחַזְיָ֥הוּ בֶן־יְהוֹרָ֖ם מֶ֥לֶךְ יְהוּדָֽה׃ {פ}<BR>
<A NAME="2"> </A>
<B>ב</B> בֶּן־אַרְבָּעִ֨ים וּשְׁתַּ֤יִם שָׁנָה֙ אֲחַזְיָ֣הוּ בְמָלְכ֔וֹ וְשָׁנָ֣ה אַחַ֔ת מָלַ֖ךְ בִּירֽוּשָׁלִָ֑ם וְשֵׁ֣ם אִמּ֔וֹ עֲתַלְיָ֖הוּ בַּת־עָמְרִֽי׃
<A NAME="3"> </A>
<B>ג</B> גַּם־ה֣וּא הָלַ֔ךְ בְּדַרְכֵ֖י בֵּ֣ית אַחְאָ֑ב כִּ֥י אִמּ֛וֹ הָֽיְתָ֥ה יֽוֹעַצְתּ֖וֹ לְהַרְשִֽׁיעַ׃
<A NAME="4"> </A>
<B>ד</B> וַיַּ֧עַשׂ הָרַ֛ע בְּעֵינֵ֥י יְהוָ֖ה כְּבֵ֣ית אַחְאָ֑ב כִּי־הֵ֜מָּה הָֽיוּ־ל֣וֹ יֽוֹעֲצִ֗ים אַֽחֲרֵ֛י מ֥וֹת אָבִ֖יו לְמַשְׁחִ֥ית לֽוֹ׃
<A NAME="5"> </A>
<B>ה</B> גַּ֣ם בַּֽעֲצָתָם֮ הָלַךְ֒ וַיֵּלֶךְ֩ אֶת־יְהוֹרָ֨ם בֶּן־אַחְאָ֜ב מֶ֣לֶךְ יִשְׂרָאֵ֗ל לַמִּלְחָמָ֛ה עַל־חֲזָאֵ֥ל מֶֽלֶךְ־אֲרָ֖ם בְּרָמ֣וֹת גִּלְעָ֑ד וַיַּכּ֥וּ הָֽרַמִּ֖ים אֶת־יוֹרָֽם׃
<A NAME="6"> </A>
<B>ו</B> וַיָּ֜שָׁב לְהִתְרַפֵּ֣א בְיִזְרְעֶ֗אל כִּ֤י הַמַּכִּים֙ אֲשֶׁ֣ר הִכֻּ֣הוּ בָֽרָמָ֔ה בְּהִלָּ֣חֲמ֔וֹ אֶת־חֲזָהאֵ֖ל מֶ֣לֶךְ אֲרָ֑ם וַֽעֲזַרְיָ֨הוּ בֶן־יְהוֹרָ֜ם מֶ֣לֶךְ יְהוּדָ֗ה יָרַ֡ד לִרְא֞וֹת אֶת־יְהוֹרָ֧ם בֶּן־אַחְאָ֛ב בְּיִזְרְעֶ֖אל כִּֽי־חֹלֶ֥ה הֽוּא׃
<A NAME="7"> </A>
<B>ז</B> וּמֵֽאֱלֹהִ֗ים הָֽיְתָה֙ תְּבוּסַ֣ת אֲחַזְיָ֔הוּ לָב֖וֹא אֶל־יוֹרָ֑ם וּבְבֹא֗וֹ יָצָ֤א עִם־יְהוֹרָם֙ אֶל־יֵה֣וּא בֶן־נִמְשִׁ֔י אֲשֶׁ֣ר מְשָׁח֣וֹ יְהוָ֔ה לְהַכְרִ֖ית אֶת־בֵּ֥ית אַחְאָֽב׃
<A NAME="8"> </A>
<B>ח</B> וַיְהִ֕י כְּהִשָּׁפֵ֥ט יֵה֖וּא עִם־בֵּ֣ית אַחְאָ֑ב וַיִּמְצָא֩ אֶת־שָׂרֵ֨י יְהוּדָ֜ה וּבְנֵ֨י אֲחֵ֧י אֲחַזְיָ֛הוּ מְשָֽׁרְתִ֥ים לַֽאֲחַזְיָ֖הוּ וַיַּֽהַרְגֵֽם׃
<A NAME="9"> </A>
<B>ט</B> וַיְבַקֵּשׁ֩ אֶת־אֲחַזְיָ֨הוּ וַֽיִּלְכְּדֻ֜הוּ וְה֧וּא מִתְחַבֵּ֣א בְשֹֽׁמְר֗וֹן וַיְבִאֻ֣הוּ אֶל־יֵהוּא֮ וַיְמִיתֻהוּ֒ וַֽיִּקְבְּרֻ֔הוּ כִּ֤י אָֽמְרוּ֙ בֶּן־יְהֽוֹשָׁפָ֣ט ה֔וּא אֲשֶׁר־דָּרַ֥שׁ אֶת־יְהוָ֖ה בְּכָל־לְבָב֑וֹ וְאֵין֙ לְבֵ֣ית אֲחַזְיָ֔הוּ לַעְצֹ֥ר כֹּ֖חַ לְמַמְלָכָֽה׃
<A NAME="10"> </A>
<B>י</B> וַֽעֲתַלְיָ֨הוּ֙ אֵ֣ם אֲחַזְיָ֔הוּ רָֽאֲתָ֖ה כִּ֣י מֵ֣ת בְּנָ֑הּ וַתָּ֗קָם וַתְּדַבֵּ֛ר אֶת־כָּל־זֶ֥רַע הַמַּמְלָכָ֖ה לְבֵ֥ית יְהוּדָֽה׃
<A NAME="11"> </A>
<B>יא</B> וַתִּקַּח֩ יְהֽוֹשַׁבְעַ֨ת בַּת־הַמֶּ֜לֶךְ אֶת־יוֹאָ֣שׁ בֶּן־אֲחַזְיָ֗הוּ וַתִּגְנֹ֤ב אֹתוֹ֙ מִתּ֤וֹךְ בְּנֵֽי־הַמֶּ֨לֶךְ֙ הַמּ֣וּמָתִ֔ים וַתִּתֵּ֥ן אֹת֛וֹ וְאֶת־מֵֽינִקְתּ֖וֹ בַּֽחֲדַ֣ר הַמִּטּ֑וֹת וַתַּסְתִּירֵ֡הוּ יְהֽוֹשַׁבְעַ֣ת בַּת־הַמֶּ֣לֶךְ יְהוֹרָ֡ם אֵשֶׁת֩ יְהֽוֹיָדָ֨ע הַכֹּהֵ֜ן כִּ֣י הִיא֩ הָֽיְתָ֨ה אֲח֧וֹת אֲחַזְיָ֛הוּ מִפְּנֵ֥י עֲתַלְיָ֖הוּ וְלֹ֥א הֱמִיתָֽתְהוּ׃
<A NAME="12"> </A>
<B>יב</B> וַיְהִ֤י אִתָּם֙ בְּבֵ֣ית הָֽאֱלֹהִ֔ים מִתְחַבֵּ֖א שֵׁ֣שׁ שָׁנִ֑ים וַֽעֲתַלְיָ֖ה מֹלֶ֥כֶת עַל־הָאָֽרֶץ׃ {פ}</P>

<HR>
<P CLASS=s>
<A HREF="c0.htm">תנ"ך</A> -
דברי הימים א - פרק
<A HREF="c25a01.htm">א</A>
<A HREF="c25a02.htm">ב</A>
<A HREF="c25a03.htm">ג</A>
<A HREF="c25a04.htm">ד</A>
<A HREF="c25a05.htm">ה</A>
<A HREF="c25a06.htm">ו</A>
<A HREF="c25a07.htm">ז</A>
<A HREF="c25a08.htm">ח</A>
<A HREF="c25a09.htm">ט</A>
<A HREF="c25a10.htm">י</A>
<A HREF="c25a11.htm">יא</A>
<A HREF="c25a12.htm">יב</A>
<A HREF="c25a13.htm">יג</A>
<A HREF="c25a14.htm">יד</A>
<A HREF="c25a15.htm">טו</A>
<A HREF="c25a16.htm">טז</A>
<A HREF="c25a17.htm">יז</A>
<A HREF="c25a18.htm">יח</A>
<A HREF="c25a19.htm">יט</A>
<A HREF="c25a20.htm">כ</A>
<A HREF="c25a21.htm">כא</A>
<A HREF="c25a22.htm">כב</A>
<A HREF="c25a23.htm">כג</A>
<A HREF="c25a24.htm">כד</A>
<A HREF="c25a25.htm">כה</A>
<A HREF="c25a26.htm">כו</A>
<A HREF="c25a27.htm">כז</A>
<A HREF="c25a28.htm">כח</A>
<A HREF="c25a29.htm">כט</A>
- דברי הימים ב - פרק
<A HREF="c25b01.htm">א</A>
<A HREF="c25b02.htm">ב</A>
<A HREF="c25b03.htm">ג</A>
<A HREF="c25b04.htm">ד</A>
<A HREF="c25b05.htm">ה</A>
<A HREF="c25b06.htm">ו</A>
<A HREF="c25b07.htm">ז</A>
<A HREF="c25b08.htm">ח</A>
<A HREF="c25b09.htm">ט</A>
<A HREF="c25b10.htm">י</A>
<A HREF="c25b11.htm">יא</A>
<A HREF="c25b12.htm">יב</A>
<A HREF="c25b13.htm">יג</A>
<A HREF="c25b14.htm">יד</A>
<A HREF="c25b15.htm">טו</A>
<A HREF="c25b16.htm">טז</A>
<A HREF="c25b17.htm">יז</A>
<A HREF="c25b18.htm">יח</A>
<A HREF="c25b19.htm">יט</A>
<A HREF="c25b20.htm">כ</A>
<A HREF="c25b21.htm">כא</A>
כב
<A HREF="c25b23.htm">כג</A>
<A HREF="c25b24.htm">כד</A>
<A HREF="c25b25.htm">כה</A>
<A HREF="c25b26.htm">כו</A>
<A HREF="c25b27.htm">כז</A>
<A HREF="c25b28.htm">כח</A>
<A HREF="c25b29.htm">כט</A>
<A HREF="c25b30.htm">ל</A>
<A HREF="c25b31.htm">לא</A>
<A HREF="c25b32.htm">לב</A>
<A HREF="c25b33.htm">לג</A>
<A HREF="c25b34.htm">לד</A>
<A HREF="c25b35.htm">לה</A>
<A HREF="c25b36.htm">לו</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c25b22')</SCRIPT></P>
</BODY></HTML>
