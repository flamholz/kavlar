<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="c.css" TYPE="text/css">
<TITLE>מקרא + תרגום - פרשת במדבר</TITLE>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">

<H1>במדבר</H1>

<TABLE CELLPADDING="4" CELLSPACING="4" WIDTH="100%">
<TR><TD WIDTH="50%">
<A NAME="1"> </A>
<B>א,א</B> וַיְדַבֵּ֨ר יְהוָ֧ה אֶל־מֹשֶׁ֛ה בְּמִדְבַּ֥ר סִינַ֖י בְּאֹ֣הֶל מוֹעֵ֑ד בְּאֶחָד֩ לַחֹ֨דֶשׁ הַשֵּׁנִ֜י בַּשָּׁנָ֣ה הַשֵּׁנִ֗ית לְצֵאתָ֛ם מֵאֶ֥רֶץ מִצְרַ֖יִם לֵאמֹֽר׃
</TD><TD>
וּמַלֵּיל יְיָ עִם מֹשֶׁה בְּמַדְבְּרָא דְּסִינַי, בְּמַשְׁכַּן זִמְנָא:  בְּחַד לְיַרְחָא תִּנְיָנָא בְּשַׁתָּא תִּנְיֵיתָא, לְמִפַּקְהוֹן מֵאַרְעָא דְּמִצְרַיִם--לְמֵימַר. 
</TD></TR><TR><TD>
<A NAME="2"> </A>
<B>א,ב</B> שְׂא֗וּ אֶת־רֹאשׁ֙ כָּל־עֲדַ֣ת בְּנֵֽי־יִשְׂרָאֵ֔ל לְמִשְׁפְּחֹתָ֖ם לְבֵ֣ית אֲבֹתָ֑ם בְּמִסְפַּ֣ר שֵׁמ֔וֹת כָּל־זָכָ֖ר לְגֻלְגְּלֹתָֽם׃
</TD><TD>
קַבִּילוּ, יָת חֻשְׁבַּן כָּל כְּנִשְׁתָּא דִּבְנֵי יִשְׂרָאֵל, לְזַרְעֲיָתְהוֹן, לְבֵית אֲבָהָתְהוֹן--בְּמִנְיַן שְׁמָהָן, כָּל דְּכוּרָא לְגֻלְגְּלָתְהוֹן. 
</TD></TR><TR><TD>
<A NAME="3"> </A>
<B>א,ג</B> מִבֶּ֨ן עֶשְׂרִ֤ים שָׁנָה֙ וָמַ֔עְלָה כָּל־יֹצֵ֥א צָבָ֖א בְּיִשְׂרָאֵ֑ל תִּפְקְד֥וּ אֹתָ֛ם לְצִבְאֹתָ֖ם אַתָּ֥ה וְאַֽהֲרֹֽן׃
</TD><TD>
מִבַּר עַסְרִין שְׁנִין וּלְעֵילָא, כָּל נָפֵיק חֵילָא בְּיִשְׂרָאֵל--תִּמְנוֹן יָתְהוֹן לְחֵילֵיהוֹן, אַתְּ וְאַהֲרוֹן. 
</TD></TR><TR><TD>
<A NAME="4"> </A>
<B>א,ד</B> וְאִתְּכֶ֣ם יִֽהְי֔וּ אִ֥ישׁ אִ֖ישׁ לַמַּטֶּ֑ה אִ֛ישׁ רֹ֥אשׁ לְבֵית־אֲבֹתָ֖יו הֽוּא׃
</TD><TD>
וְעִמְּכוֹן יְהוֹן, גֻּבְרָא גֻּבְרָא לְשִׁבְטָא--גְּבַר רֵישׁ לְבֵית אֲבָהָתוֹהִי, הוּא. 
</TD></TR><TR><TD>
<A NAME="5"> </A>
<B>א,ה</B> וְאֵ֨לֶּה֙ שְׁמ֣וֹת הָֽאֲנָשִׁ֔ים אֲשֶׁ֥ר יַֽעַמְד֖וּ אִתְּכֶ֑ם לִרְאוּבֵ֕ן אֱלִיצ֖וּר בֶּן־שְׁדֵיאֽוּר׃
</TD><TD>
וְאִלֵּין שְׁמָהָת גֻּבְרַיָּא, דִּיקוּמוּן עִמְּכוֹן:  לִרְאוּבֵן, אֱלִיצוּר בַּר שְׁדֵיאוּר. 
</TD></TR><TR><TD>
<A NAME="6"> </A>
<B>א,ו</B> לְשִׁמְע֕וֹן שְׁלֻֽמִיאֵ֖ל בֶּן־צוּרִֽישַׁדָּֽי׃
</TD><TD>
לְשִׁמְעוֹן, שְׁלוּמִיאֵל בַּר צוּרִישַׁדָּי. 
</TD></TR><TR><TD>
<A NAME="7"> </A>
<B>א,ז</B> לִֽיהוּדָ֕ה נַחְשׁ֖וֹן בֶּן־עַמִּֽינָדָֽב׃
</TD><TD>
לִיהוּדָה, נַחְשׁוֹן בַּר עַמִּינָדָב. 
</TD></TR><TR><TD>
<A NAME="8"> </A>
<B>א,ח</B> לְיִ֨שָּׂשכָ֔ר נְתַנְאֵ֖ל בֶּן־צוּעָֽר׃
</TD><TD>
לְיִשָּׂשכָר, נְתַנְאֵל בַּר צוּעָר. 
</TD></TR><TR><TD>
<A NAME="9"> </A>
<B>א,ט</B> לִזְבוּלֻ֕ן אֱלִיאָ֖ב בֶּן־חֵלֹֽן׃
</TD><TD>
לִזְבוּלוּן, אֱלִיאָב בַּר חֵילוֹן. 
</TD></TR><TR><TD>
<A NAME="10"> </A>
<B>א,י</B> לִבְנֵ֣י יוֹסֵ֔ף לְאֶפְרַ֕יִם אֱלִֽישָׁמָ֖ע בֶּן־עַמִּיה֑וּד לִמְנַשֶּׁ֕ה גַּמְלִיאֵ֖ל בֶּן־פְּדָהצֽוּר׃
</TD><TD>
לִבְנֵי יוֹסֵף--לְאֶפְרַיִם, אֱלִישָׁמָע בַּר עַמִּיהוּד; לִמְנַשֶּׁה, גַּמְלִיאֵל בַּר פְּדָהצוּר. 
</TD></TR><TR><TD>
<A NAME="11"> </A>
<B>א,יא</B> לְבִ֨נְיָמִ֔ן אֲבִידָ֖ן בֶּן־גִּדְעֹנִֽי׃
</TD><TD>
לְבִנְיָמִין, אֲבִידָן בַּר גִּדְעוֹנִי. 
</TD></TR><TR><TD>
<A NAME="12"> </A>
<B>א,יב</B> לְדָ֕ן אֲחִיעֶ֖זֶר בֶּן־עַמִּֽישַׁדָּֽי׃
</TD><TD>
לְדָן, אֲחִיעֶזֶר בַּר עַמִּישַׁדָּי. 
</TD></TR><TR><TD>
<A NAME="13"> </A>
<B>א,יג</B> לְאָשֵׁ֕ר פַּגְעִיאֵ֖ל בֶּן־עָכְרָֽן׃
</TD><TD>
לְאָשֵׁר, פַּגְעִיאֵל בַּר עָכְרָן. 
</TD></TR><TR><TD>
<A NAME="14"> </A>
<B>א,יד</B> לְגָ֕ד אֶלְיָסָ֖ף בֶּן־דְּעוּאֵֽל׃
</TD><TD>
לְגָד, אֶלְיָסָף בַּר דְּעוּאֵל. 
</TD></TR><TR><TD>
<A NAME="15"> </A>
<B>א,טו</B> לְנַ֨פְתָּלִ֔י אֲחִירַ֖ע בֶּן־עֵינָֽן׃
</TD><TD>
לְנַפְתָּלִי, אֲחִירַע בַּר עֵינָן. 
</TD></TR><TR><TD>
<A NAME="16"> </A>
<B>א,טז</B> אֵ֚לֶּה קריאי (קְרוּאֵ֣י) הָֽעֵדָ֔ה נְשִׂיאֵ֖י מַטּ֣וֹת אֲבוֹתָ֑ם רָאשֵׁ֛י אַלְפֵ֥י יִשְׂרָאֵ֖ל הֵֽם׃
</TD><TD>
אִלֵּין מְעָרְעֵי כְּנִשְׁתָּא, רַבְרְבֵי שִׁבְטֵי אֲבָהָתְהוֹן:  רֵישֵׁי אַלְפַיָּא דְּיִשְׂרָאֵל, אִנּוּן. 
</TD></TR><TR><TD>
<A NAME="17"> </A>
<B>א,יז</B> וַיִּקַּ֥ח מֹשֶׁ֖ה וְאַֽהֲרֹ֑ן אֵ֚ת הָֽאֲנָשִׁ֣ים הָאֵ֔לֶּה אֲשֶׁ֥ר נִקְּב֖וּ בְּשֵׁמֹֽת׃
</TD><TD>
וּדְבַר מֹשֶׁה וְאַהֲרוֹן, יָת גֻּבְרַיָּא הָאִלֵּין, דְּאִתְפָּרַשׁוּ, בִּשְׁמָהָן. 
</TD></TR><TR><TD>
<A NAME="18"> </A>
<B>א,יח</B> וְאֵ֨ת כָּל־הָֽעֵדָ֜ה הִקְהִ֗ילוּ בְּאֶחָד֙ לַחֹ֣דֶשׁ הַשֵּׁנִ֔י וַיִּתְיַֽלְד֥וּ עַל־מִשְׁפְּחֹתָ֖ם לְבֵ֣ית אֲבֹתָ֑ם בְּמִסְפַּ֣ר שֵׁמ֗וֹת מִבֶּ֨ן עֶשְׂרִ֥ים שָׁנָ֛ה וָמַ֖עְלָה לְגֻלְגְּלֹתָֽם׃
</TD><TD>
וְיָת כָּל כְּנִשְׁתָּא כְּנַשׁוּ, בְּחַד לְיַרְחָא תִּנְיָנָא, וְאִתְיַחַסוּ עַל זַרְעֲיָתְהוֹן, לְבֵית אֲבָהָתְהוֹן:  בְּמִנְיַן שְׁמָהָן, מִבַּר עַסְרִין שְׁנִין וּלְעֵילָא--לְגֻלְגְּלָתְהוֹן. 
</TD></TR><TR><TD>
<A NAME="19"> </A>
<B>א,יט</B> כַּֽאֲשֶׁ֛ר צִוָּ֥ה יְהוָ֖ה אֶת־מֹשֶׁ֑ה וַֽיִּפְקְדֵ֖ם בְּמִדְבַּ֥ר סִינָֽי׃ {ס}
</TD><TD>
כְּמָא דְּפַקֵּיד יְיָ, יָת מֹשֶׁה; וּמְנָנוּן, בְּמַדְבְּרָא דְּסִינָי. {ס}
</TD></TR><TR><TD>
<A NAME="20"> </A>
<B>א,כ</B> וַיִּֽהְי֤וּ בְנֵֽי־רְאוּבֵן֙ בְּכֹ֣ר יִשְׂרָאֵ֔ל תּֽוֹלְדֹתָ֥ם לְמִשְׁפְּחֹתָ֖ם לְבֵ֣ית אֲבֹתָ֑ם בְּמִסְפַּ֤ר שֵׁמוֹת֙ לְגֻלְגְּלֹתָ֔ם כָּל־זָכָ֗ר מִבֶּ֨ן עֶשְׂרִ֤ים שָׁנָה֙ וָמַ֔עְלָה כֹּ֖ל יֹצֵ֥א צָבָֽא׃
</TD><TD>
וַהֲווֹ בְּנֵי רְאוּבֵן בֻּכְרֵיהּ דְּיִשְׂרָאֵל, תּוֹלְדָתְהוֹן לְזַרְעֲיָתְהוֹן לְבֵית אֲבָהָתְהוֹן:  בְּמִנְיַן שְׁמָהָן, לְגֻלְגְּלָתְהוֹן--כָּל דְּכוּרָא מִבַּר עַסְרִין שְׁנִין וּלְעֵילָא, כֹּל נָפֵיק חֵילָא. 
</TD></TR><TR><TD>
<A NAME="21"> </A>
<B>א,כא</B> פְּקֻֽדֵיהֶ֖ם לְמַטֵּ֣ה רְאוּבֵ֑ן שִׁשָּׁ֧ה וְאַרְבָּעִ֛ים אֶ֖לֶף וַֽחֲמֵ֥שׁ מֵאֽוֹת׃ {פ}
</TD><TD>
מִנְיָנֵיהוֹן, לְשִׁבְטָא דִּרְאוּבֵן--אַרְבְּעִין וְשִׁתָּא אַלְפִין, וַחֲמֵישׁ מְאָה. {פ}
</TD></TR><TR><TD>
<A NAME="22"> </A>
<B>א,כב</B> לִבְנֵ֣י שִׁמְע֔וֹן תּֽוֹלְדֹתָ֥ם לְמִשְׁפְּחֹתָ֖ם לְבֵ֣ית אֲבֹתָ֑ם פְּקֻדָ֗יו בְּמִסְפַּ֤ר שֵׁמוֹת֙ לְגֻלְגְּלֹתָ֔ם כָּל־זָכָ֗ר מִבֶּ֨ן עֶשְׂרִ֤ים שָׁנָה֙ וָמַ֔עְלָה כֹּ֖ל יֹצֵ֥א צָבָֽא׃
</TD><TD>
לִבְנֵי שִׁמְעוֹן, תּוֹלְדָתְהוֹן לְזַרְעֲיָתְהוֹן לְבֵית אֲבָהָתְהוֹן:  מִנְיָנוֹהִי, בְּמִנְיַן שְׁמָהָן לְגֻלְגְּלָתְהוֹן--כָּל דְּכוּרָא מִבַּר עַסְרִין שְׁנִין וּלְעֵילָא, כֹּל נָפֵיק חֵילָא. 
</TD></TR><TR><TD>
<A NAME="23"> </A>
<B>א,כג</B> פְּקֻֽדֵיהֶ֖ם לְמַטֵּ֣ה שִׁמְע֑וֹן תִּשְׁעָ֧ה וַֽחֲמִשִּׁ֛ים אֶ֖לֶף וּשְׁלֹ֥שׁ מֵאֽוֹת׃ {פ}
</TD><TD>
מִנְיָנֵיהוֹן, לְשִׁבְטָא דְּשִׁמְעוֹן--חַמְשִׁין וְתִשְׁעָא אַלְפִין, וּתְלָת מְאָה. {פ}
</TD></TR><TR><TD>
<A NAME="24"> </A>
<B>א,כד</B> לִבְנֵ֣י גָ֔ד תּֽוֹלְדֹתָ֥ם לְמִשְׁפְּחֹתָ֖ם לְבֵ֣ית אֲבֹתָ֑ם בְּמִסְפַּ֣ר שֵׁמ֗וֹת מִבֶּ֨ן עֶשְׂרִ֤ים שָׁנָה֙ וָמַ֔עְלָה כֹּ֖ל יֹצֵ֥א צָבָֽא׃
</TD><TD>
לִבְנֵי גָּד, תּוֹלְדָתְהוֹן לְזַרְעֲיָתְהוֹן לְבֵית אֲבָהָתְהוֹן:  בְּמִנְיַן שְׁמָהָן, מִבַּר עַסְרִין שְׁנִין וּלְעֵילָא--כֹּל, נָפֵיק חֵילָא. 
</TD></TR><TR><TD>
<A NAME="25"> </A>
<B>א,כה</B> פְּקֻֽדֵיהֶ֖ם לְמַטֵּ֣ה גָ֑ד חֲמִשָּׁ֤ה וְאַרְבָּעִים֙ אֶ֔לֶף וְשֵׁ֥שׁ מֵא֖וֹת וַֽחֲמִשִּֽׁים׃ {פ}
</TD><TD>
מִנְיָנֵיהוֹן, לְשִׁבְטָא דְּגָד--אַרְבְּעִין וְחַמְשָׁא אַלְפִין, וְשֵׁית מְאָה וְחַמְשִׁין. {פ}
</TD></TR><TR><TD>
<A NAME="26"> </A>
<B>א,כו</B> לִבְנֵ֣י יְהוּדָ֔ה תּֽוֹלְדֹתָ֥ם לְמִשְׁפְּחֹתָ֖ם לְבֵ֣ית אֲבֹתָ֑ם בְּמִסְפַּ֣ר שֵׁמֹ֗ת מִבֶּ֨ן עֶשְׂרִ֤ים שָׁנָה֙ וָמַ֔עְלָה כֹּ֖ל יֹצֵ֥א צָבָֽא׃
</TD><TD>
לִבְנֵי יְהוּדָה, תּוֹלְדָתְהוֹן לְזַרְעֲיָתְהוֹן לְבֵית אֲבָהָתְהוֹן:  בְּמִנְיַן שְׁמָהָן, מִבַּר עַסְרִין שְׁנִין וּלְעֵילָא--כֹּל, נָפֵיק חֵילָא. 
</TD></TR><TR><TD>
<A NAME="27"> </A>
<B>א,כז</B> פְּקֻֽדֵיהֶ֖ם לְמַטֵּ֣ה יְהוּדָ֑ה אַרְבָּעָ֧ה וְשִׁבְעִ֛ים אֶ֖לֶף וְשֵׁ֥שׁ מֵאֽוֹת׃ {פ}
</TD><TD>
מִנְיָנֵיהוֹן, לְשִׁבְטָא דִּיהוּדָה--שִׁבְעִין וְאַרְבְּעָא אַלְפִין, וְשֵׁית מְאָה. {פ}
</TD></TR><TR><TD>
<A NAME="28"> </A>
<B>א,כח</B> לִבְנֵ֣י יִשָּׂשכָ֔ר תּֽוֹלְדֹתָ֥ם לְמִשְׁפְּחֹתָ֖ם לְבֵ֣ית אֲבֹתָ֑ם בְּמִסְפַּ֣ר שֵׁמֹ֗ת מִבֶּ֨ן עֶשְׂרִ֤ים שָׁנָה֙ וָמַ֔עְלָה כֹּ֖ל יֹצֵ֥א צָבָֽא׃
</TD><TD>
לִבְנֵי יִשָּׂשכָר, תּוֹלְדָתְהוֹן לְזַרְעֲיָתְהוֹן לְבֵית אֲבָהָתְהוֹן:  בְּמִנְיַן שְׁמָהָן, מִבַּר עַסְרִין שְׁנִין וּלְעֵילָא--כֹּל, נָפֵיק חֵילָא. 
</TD></TR><TR><TD>
<A NAME="29"> </A>
<B>א,כט</B> פְּקֻֽדֵיהֶ֖ם לְמַטֵּ֣ה יִשָּׂשכָ֑ר אַרְבָּעָ֧ה וַֽחֲמִשִּׁ֛ים אֶ֖לֶף וְאַרְבַּ֥ע מֵאֽוֹת׃ {פ}
</TD><TD>
מִנְיָנֵיהוֹן, לְשִׁבְטָא דְּיִשָּׂשכָר--חַמְשִׁין וְאַרְבְּעָא אַלְפִין, וְאַרְבַּע מְאָה. {פ}
</TD></TR><TR><TD>
<A NAME="30"> </A>
<B>א,ל</B> לִבְנֵ֣י זְבוּלֻ֔ן תּֽוֹלְדֹתָ֥ם לְמִשְׁפְּחֹתָ֖ם לְבֵ֣ית אֲבֹתָ֑ם בְּמִסְפַּ֣ר שֵׁמֹ֗ת מִבֶּ֨ן עֶשְׂרִ֤ים שָׁנָה֙ וָמַ֔עְלָה כֹּ֖ל יֹצֵ֥א צָבָֽא׃
</TD><TD>
לִבְנֵי זְבוּלוּן, תּוֹלְדָתְהוֹן לְזַרְעֲיָתְהוֹן לְבֵית אֲבָהָתְהוֹן:  בְּמִנְיַן שְׁמָהָן, מִבַּר עַסְרִין שְׁנִין וּלְעֵילָא--כֹּל, נָפֵיק חֵילָא. 
</TD></TR><TR><TD>
<A NAME="31"> </A>
<B>א,לא</B> פְּקֻֽדֵיהֶ֖ם לְמַטֵּ֣ה זְבוּלֻ֑ן שִׁבְעָ֧ה וַֽחֲמִשִּׁ֛ים אֶ֖לֶף וְאַרְבַּ֥ע מֵאֽוֹת׃ {פ}
</TD><TD>
מִנְיָנֵיהוֹן, לְשִׁבְטָא דִּזְבוּלוּן--חַמְשִׁין וְשִׁבְעָא אַלְפִין, וְאַרְבַּע מְאָה. {פ}
</TD></TR><TR><TD>
<A NAME="32"> </A>
<B>א,לב</B> לִבְנֵ֤י יוֹסֵף֙ לִבְנֵ֣י אֶפְרַ֔יִם תּֽוֹלְדֹתָ֥ם לְמִשְׁפְּחֹתָ֖ם לְבֵ֣ית אֲבֹתָ֑ם בְּמִסְפַּ֣ר שֵׁמֹ֗ת מִבֶּ֨ן עֶשְׂרִ֤ים שָׁנָה֙ וָמַ֔עְלָה כֹּ֖ל יֹצֵ֥א צָבָֽא׃
</TD><TD>
לִבְנֵי יוֹסֵף לִבְנֵי אֶפְרַיִם, תּוֹלְדָתְהוֹן לְזַרְעֲיָתְהוֹן לְבֵית אֲבָהָתְהוֹן:  בְּמִנְיַן שְׁמָהָן, מִבַּר עַסְרִין שְׁנִין וּלְעֵילָא--כֹּל, נָפֵיק חֵילָא. 
</TD></TR><TR><TD>
<A NAME="33"> </A>
<B>א,לג</B> פְּקֻֽדֵיהֶ֖ם לְמַטֵּ֣ה אֶפְרָ֑יִם אַרְבָּעִ֥ים אֶ֖לֶף וַֽחֲמֵ֥שׁ מֵאֽוֹת׃ {פ}
</TD><TD>
מִנְיָנֵיהוֹן, לְשִׁבְטָא דְּאֶפְרָיִם--אַרְבְּעִין אַלְפִין, וַחֲמֵישׁ מְאָה. {פ}
</TD></TR><TR><TD>
<A NAME="34"> </A>
<B>א,לד</B> לִבְנֵ֣י מְנַשֶּׁ֔ה תּֽוֹלְדֹתָ֥ם לְמִשְׁפְּחֹתָ֖ם לְבֵ֣ית אֲבֹתָ֑ם בְּמִסְפַּ֣ר שֵׁמ֗וֹת מִבֶּ֨ן עֶשְׂרִ֤ים שָׁנָה֙ וָמַ֔עְלָה כֹּ֖ל יֹצֵ֥א צָבָֽא׃
</TD><TD>
לִבְנֵי מְנַשֶּׁה, תּוֹלְדָתְהוֹן לְזַרְעֲיָתְהוֹן לְבֵית אֲבָהָתְהוֹן:  בְּמִנְיַן שְׁמָהָן, מִבַּר עַסְרִין שְׁנִין וּלְעֵילָא--כֹּל, נָפֵיק חֵילָא. 
</TD></TR><TR><TD>
<A NAME="35"> </A>
<B>א,לה</B> פְּקֻֽדֵיהֶ֖ם לְמַטֵּ֣ה מְנַשֶּׁ֑ה שְׁנַ֧יִם וּשְׁלֹשִׁ֛ים אֶ֖לֶף וּמָאתָֽיִם׃ {פ}
</TD><TD>
מִנְיָנֵיהוֹן, לְשִׁבְטָא דִּמְנַשֶּׁה--תְּלָתִין וּתְרֵין אַלְפִין, וּמָאתַן. {פ}
</TD></TR><TR><TD>
<A NAME="36"> </A>
<B>א,לו</B> לִבְנֵ֣י בִנְיָמִ֔ן תּֽוֹלְדֹתָ֥ם לְמִשְׁפְּחֹתָ֖ם לְבֵ֣ית אֲבֹתָ֑ם בְּמִסְפַּ֣ר שֵׁמֹ֗ת מִבֶּ֨ן עֶשְׂרִ֤ים שָׁנָה֙ וָמַ֔עְלָה כֹּ֖ל יֹצֵ֥א צָבָֽא׃
</TD><TD>
לִבְנֵי בִּנְיָמִין, תּוֹלְדָתְהוֹן לְזַרְעֲיָתְהוֹן לְבֵית אֲבָהָתְהוֹן:  בְּמִנְיַן שְׁמָהָן, מִבַּר עַסְרִין שְׁנִין וּלְעֵילָא--כֹּל, נָפֵיק חֵילָא. 
</TD></TR><TR><TD>
<A NAME="37"> </A>
<B>א,לז</B> פְּקֻֽדֵיהֶ֖ם לְמַטֵּ֣ה בִנְיָמִ֑ן חֲמִשָּׁ֧ה וּשְׁלֹשִׁ֛ים אֶ֖לֶף וְאַרְבַּ֥ע מֵאֽוֹת׃ {פ}
</TD><TD>
מִנְיָנֵיהוֹן, לְשִׁבְטָא דְּבִנְיָמִין--תְּלָתִין וְחַמְשָׁא אַלְפִין, וְאַרְבַּע מְאָה. {פ}
</TD></TR><TR><TD>
<A NAME="38"> </A>
<B>א,לח</B> לִבְנֵ֣י דָ֔ן תּֽוֹלְדֹתָ֥ם לְמִשְׁפְּחֹתָ֖ם לְבֵ֣ית אֲבֹתָ֑ם בְּמִסְפַּ֣ר שֵׁמֹ֗ת מִבֶּ֨ן עֶשְׂרִ֤ים שָׁנָה֙ וָמַ֔עְלָה כֹּ֖ל יֹצֵ֥א צָבָֽא׃
</TD><TD>
לִבְנֵי דָּן, תּוֹלְדָתְהוֹן לְזַרְעֲיָתְהוֹן לְבֵית אֲבָהָתְהוֹן:  בְּמִנְיַן שְׁמָהָן, מִבַּר עַסְרִין שְׁנִין וּלְעֵילָא--כֹּל, נָפֵיק חֵילָא. 
</TD></TR><TR><TD>
<A NAME="39"> </A>
<B>א,לט</B> פְּקֻֽדֵיהֶ֖ם לְמַטֵּ֣ה דָ֑ן שְׁנַ֧יִם וְשִׁשִּׁ֛ים אֶ֖לֶף וּשְׁבַ֥ע מֵאֽוֹת׃ {פ}
</TD><TD>
מִנְיָנֵיהוֹן, לְשִׁבְטָא דְּדָן--שִׁתִּין וּתְרֵין אַלְפִין, וּשְׁבַע מְאָה. {פ}
</TD></TR><TR><TD>
<A NAME="40"> </A>
<B>א,מ</B> לִבְנֵ֣י אָשֵׁ֔ר תּֽוֹלְדֹתָ֥ם לְמִשְׁפְּחֹתָ֖ם לְבֵ֣ית אֲבֹתָ֑ם בְּמִסְפַּ֣ר שֵׁמֹ֗ת מִבֶּ֨ן עֶשְׂרִ֤ים שָׁנָה֙ וָמַ֔עְלָה כֹּ֖ל יֹצֵ֥א צָבָֽא׃
</TD><TD>
לִבְנֵי אָשֵׁר, תּוֹלְדָתְהוֹן לְזַרְעֲיָתְהוֹן לְבֵית אֲבָהָתְהוֹן:  בְּמִנְיַן שְׁמָהָן, מִבַּר עַסְרִין שְׁנִין וּלְעֵילָא--כֹּל, נָפֵיק חֵילָא. 
</TD></TR><TR><TD>
<A NAME="41"> </A>
<B>א,מא</B> פְּקֻֽדֵיהֶ֖ם לְמַטֵּ֣ה אָשֵׁ֑ר אֶחָ֧ד וְאַרְבָּעִ֛ים אֶ֖לֶף וַֽחֲמֵ֥שׁ מֵאֽוֹת׃ {פ}
</TD><TD>
מִנְיָנֵיהוֹן, לְשִׁבְטָא דְּאָשֵׁר--אַרְבְּעִין וְחַד אַלְפִין, וַחֲמֵישׁ מְאָה. {פ}
</TD></TR><TR><TD>
<A NAME="42"> </A>
<B>א,מב</B> בְּנֵ֣י נַפְתָּלִ֔י תּֽוֹלְדֹתָ֥ם לְמִשְׁפְּחֹתָ֖ם לְבֵ֣ית אֲבֹתָ֑ם בְּמִסְפַּ֣ר שֵׁמֹ֗ת מִבֶּ֨ן עֶשְׂרִ֤ים שָׁנָה֙ וָמַ֔עְלָה כֹּ֖ל יֹצֵ֥א צָבָֽא׃
</TD><TD>
בְּנֵי נַפְתָּלִי, תּוֹלְדָתְהוֹן לְזַרְעֲיָתְהוֹן לְבֵית אֲבָהָתְהוֹן:  בְּמִנְיַן שְׁמָהָן, מִבַּר עַסְרִין שְׁנִין וּלְעֵילָא--כֹּל, נָפֵיק חֵילָא. 
</TD></TR><TR><TD>
<A NAME="43"> </A>
<B>א,מג</B> פְּקֻֽדֵיהֶ֖ם לְמַטֵּ֣ה נַפְתָּלִ֑י שְׁלֹשָׁ֧ה וַֽחֲמִשִּׁ֛ים אֶ֖לֶף וְאַרְבַּ֥ע מֵאֽוֹת׃ {פ}
</TD><TD>
מִנְיָנֵיהוֹן, לְשִׁבְטָא דְּנַפְתָּלִי--חַמְשִׁין וּתְלָתָא אַלְפִין, וְאַרְבַּע מְאָה. {פ}
</TD></TR><TR><TD>
<A NAME="44"> </A>
<B>א,מד</B> אֵ֣לֶּה הַפְּקֻדִ֡ים אֲשֶׁר֩ פָּקַ֨ד מֹשֶׁ֤ה וְאַֽהֲרֹן֙ וּנְשִׂיאֵ֣י יִשְׂרָאֵ֔ל שְׁנֵ֥ים עָשָׂ֖ר אִ֑ישׁ אִישׁ־אֶחָ֥ד לְבֵית־אֲבֹתָ֖יו הָיֽוּ׃
</TD><TD>
אִלֵּין מִנְיָנַיָּא דִּמְנָא מֹשֶׁה וְאַהֲרוֹן, וְרַבְרְבֵי יִשְׂרָאֵל--תְּרֵי עֲסַר, גֻּבְרִין:  גֻּבְרָא חַד לְבֵית אֲבָהָתוֹהִי, הֲווֹ. 
</TD></TR><TR><TD>
<A NAME="45"> </A>
<B>א,מה</B> וַיִּֽהְי֛וּ כָּל־פְּקוּדֵ֥י בְנֵֽי־יִשְׂרָאֵ֖ל לְבֵ֣ית אֲבֹתָ֑ם מִבֶּ֨ן עֶשְׂרִ֤ים שָׁנָה֙ וָמַ֔עְלָה כָּל־יֹצֵ֥א צָבָ֖א בְּיִשְׂרָאֵֽל׃
</TD><TD>
וַהֲווֹ כָּל מִנְיָנֵי בְּנֵי יִשְׂרָאֵל, לְבֵית אֲבָהָתְהוֹן, מִבַּר עַסְרִין שְׁנִין וּלְעֵילָא, כָּל נָפֵיק חֵילָא בְּיִשְׂרָאֵל. 
</TD></TR><TR><TD>
<A NAME="46"> </A>
<B>א,מו</B> וַיִּֽהְיוּ֙ כָּל־הַפְּקֻדִ֔ים שֵׁשׁ־מֵא֥וֹת אֶ֖לֶף וּשְׁלֹ֣שֶׁת אֲלָפִ֑ים וַֽחֲמֵ֥שׁ מֵא֖וֹת וַֽחֲמִשִּֽׁים׃
</TD><TD>
וַהֲווֹ, כָּל מִנְיָנַיָּא--שֵׁית מְאָה, וּתְלָתָא אַלְפִין; וַחֲמֵישׁ מְאָה, וְחַמְשִׁין. 
</TD></TR><TR><TD>
<A NAME="47"> </A>
<B>א,מז</B> וְהַלְוִיִּ֖ם לְמַטֵּ֣ה אֲבֹתָ֑ם לֹ֥א הָתְפָּֽקְד֖וּ בְּתוֹכָֽם׃ {פ}
</TD><TD>
וְלֵיוָאֵי, לְשִׁבְטָא דַּאֲבָהָתְהוֹן--לָא אִתְמְנִיאוּ, בֵּינֵיהוֹן. {פ}
</TD></TR><TR><TD>
<A NAME="48"> </A>
<B>א,מח</B> וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃
</TD><TD>
וּמַלֵּיל יְיָ, עִם מֹשֶׁה לְמֵימַר. 
</TD></TR><TR><TD>
<A NAME="49"> </A>
<B>א,מט</B> אַ֣ךְ אֶת־מַטֵּ֤ה לֵוִי֙ לֹ֣א תִפְקֹ֔ד וְאֶת־רֹאשָׁ֖ם לֹ֣א תִשָּׂ֑א בְּת֖וֹךְ בְּנֵ֥י יִשְׂרָאֵֽל׃
</TD><TD>
בְּרַם יָת שִׁבְטָא דְּלֵוִי לָא תִּמְנֵי, וְיָת חֻשְׁבָּנְהוֹן לָא תְּקַבֵּיל, בְּגוֹ, בְּנֵי יִשְׂרָאֵל. 
</TD></TR><TR><TD>
<A NAME="50"> </A>
<B>א,נ</B> וְאַתָּ֡ה הַפְקֵ֣ד אֶת־הַלְוִיִּם֩ עַל־מִשְׁכַּ֨ן הָֽעֵדֻ֜ת וְעַ֣ל כָּל־כֵּלָיו֮ וְעַ֣ל כָּל־אֲשֶׁר־לוֹ֒ הֵ֜מָּה יִשְׂא֤וּ אֶת־הַמִּשְׁכָּן֙ וְאֶת־כָּל־כֵּלָ֔יו וְהֵ֖ם יְשָֽׁרְתֻ֑הוּ וְסָבִ֥יב לַמִּשְׁכָּ֖ן יַֽחֲנֽוּ׃
</TD><TD>
וְאַתְּ מַנִּי יָת לֵיוָאֵי עַל מַשְׁכְּנָא דְּסָהֲדוּתָא וְעַל כָּל מָנוֹהִי, וְעַל כָּל דְּלֵיהּ--אִנּוּן יִטְּלוּן יָת מַשְׁכְּנָא וְיָת כָּל מָנוֹהִי, וְאִנּוּן יְשַׁמְּשׁוּנֵּיהּ; וּסְחוֹר סְחוֹר לְמַשְׁכְּנָא, יִשְׁרוֹן. 
</TD></TR><TR><TD>
<A NAME="51"> </A>
<B>א,נא</B> וּבִנְסֹ֣עַ הַמִּשְׁכָּ֗ן יוֹרִ֤ידוּ אֹתוֹ֙ הַלְוִיִּ֔ם וּבַֽחֲנֹת֙ הַמִּשְׁכָּ֔ן יָקִ֥ימוּ אֹת֖וֹ הַלְוִיִּ֑ם וְהַזָּ֥ר הַקָּרֵ֖ב יוּמָֽת׃
</TD><TD>
וּבְמִטַּל מַשְׁכְּנָא, יְפָרְקוּן יָתֵיהּ לֵיוָאֵי, וּבְמִשְׁרֵי מַשְׁכְּנָא, יְקִימוּן יָתֵיהּ לֵיוָאֵי; וְחִילוֹנַי דְּיִקְרַב, יִתְקְטִיל. 
</TD></TR><TR><TD>
<A NAME="52"> </A>
<B>א,נב</B> וְחָנ֖וּ בְּנֵ֣י יִשְׂרָאֵ֑ל אִ֧ישׁ עַֽל־מַחֲנֵ֛הוּ וְאִ֥ישׁ עַל־דִּגְל֖וֹ לְצִבְאֹתָֽם׃
</TD><TD>
וְשָׁרַן, בְּנֵי יִשְׂרָאֵל, גְּבַר עַל מִשְׁרוֹהִי וּגְבַר עַל טִקְסֵיהּ, לְחֵילֵיהוֹן. 
</TD></TR><TR><TD>
<A NAME="53"> </A>
<B>א,נג</B> וְהַלְוִיִּ֞ם יַֽחֲנ֤וּ סָבִיב֙ לְמִשְׁכַּ֣ן הָֽעֵדֻ֔ת וְלֹֽא־יִהְיֶ֣ה קֶ֔צֶף עַל־עֲדַ֖ת בְּנֵ֣י יִשְׂרָאֵ֑ל וְשָֽׁמְרוּ֙ הַלְוִיִּ֔ם אֶת־מִשְׁמֶ֖רֶת מִשְׁכַּ֥ן הָֽעֵדֽוּת׃
</TD><TD>
וְלֵיוָאֵי יִשְׁרוֹן סְחוֹר סְחוֹר, לְמַשְׁכְּנָא דְּסָהֲדוּתָא, וְלָא יְהֵי רֻגְזָא, עַל כְּנִשְׁתָּא דִּבְנֵי יִשְׂרָאֵל; וְיִטְּרוּן, לֵיוָאֵי, יָת מַטְּרַת, מַשְׁכְּנָא דְּסָהֲדוּתָא. 
</TD></TR><TR><TD>
<A NAME="54"> </A>
<B>א,נד</B> וַֽיַּעֲשׂ֖וּ בְּנֵ֣י יִשְׂרָאֵ֑ל כְּ֠כֹל אֲשֶׁ֨ר צִוָּ֧ה יְהוָ֛ה אֶת־מֹשֶׁ֖ה כֵּ֥ן עָשֽׂוּ׃ {פ}
</TD><TD>
וַעֲבַדוּ, בְּנֵי יִשְׂרָאֵל:  כְּכֹל דְּפַקֵּיד יְיָ, יָת מֹשֶׁה--כֵּין עֲבַדוּ. {פ}
</TD></TR><TR><TD>
<A NAME="55"> </A>
<B>ב,א</B> וַיְדַבֵּ֣ר יְהוָ֔ה אֶל־מֹשֶׁ֥ה וְאֶֽל־אַהֲרֹ֖ן לֵאמֹֽר׃
</TD><TD>
וּמַלֵּיל יְיָ, עִם מֹשֶׁה וּלְאַהֲרוֹן לְמֵימַר. 
</TD></TR><TR><TD>
<A NAME="56"> </A>
<B>ב,ב</B> אִ֣ישׁ עַל־דִּגְל֤וֹ בְאֹתֹת֙ לְבֵ֣ית אֲבֹתָ֔ם יַֽחֲנ֖וּ בְּנֵ֣י יִשְׂרָאֵ֑ל מִנֶּ֕גֶד סָבִ֥יב לְאֹֽהֶל־מוֹעֵ֖ד יַֽחֲנֽוּ׃
</TD><TD>
גְּבַר עַל טִקְסֵיהּ בְּאָתְוָן לְבֵית אֲבָהָתְהוֹן, יִשְׁרוֹן בְּנֵי יִשְׂרָאֵל:  מִקֳּבֵיל, סְחוֹר סְחוֹר לְמַשְׁכַּן זִמְנָא יִשְׁרוֹן. 
</TD></TR><TR><TD>
<A NAME="57"> </A>
<B>ב,ג</B> וְהַֽחֹנִים֙ קֵ֣דְמָה מִזְרָ֔חָה דֶּ֛גֶל מַֽחֲנֵ֥ה יְהוּדָ֖ה לְצִבְאֹתָ֑ם וְנָשִׂיא֙ לִבְנֵ֣י יְהוּדָ֔ה נַחְשׁ֖וֹן בֶּן־עַמִּֽינָדָֽב׃
</TD><TD>
וְדִשְׁרַן קִדּוּמָא מַדְנְחָא, טֵיקַס מַשְׁרִית יְהוּדָה לְחֵילֵיהוֹן; וְרַבָּא לִבְנֵי יְהוּדָה, נַחְשׁוֹן בַּר עַמִּינָדָב. 
</TD></TR><TR><TD>
<A NAME="58"> </A>
<B>ב,ד</B> וּצְבָא֖וֹ וּפְקֻֽדֵיהֶ֑ם אַרְבָּעָ֧ה וְשִׁבְעִ֛ים אֶ֖לֶף וְשֵׁ֥שׁ מֵאֽוֹת׃
</TD><TD>
וְחֵילֵיהּ, וּמִנְיָנֵיהוֹן--שִׁבְעִין וְאַרְבְּעָא אַלְפִין, וְשֵׁית מְאָה. 
</TD></TR><TR><TD>
<A NAME="59"> </A>
<B>ב,ה</B> וְהַֽחֹנִ֥ים עָלָ֖יו מַטֵּ֣ה יִשָּׂשכָ֑ר וְנָשִׂיא֙ לִבְנֵ֣י יִשָּׂשכָ֔ר נְתַנְאֵ֖ל בֶּן־צוּעָֽר׃
</TD><TD>
וְדִשְׁרַן סְמִיכִין עֲלוֹהִי, שִׁבְטָא דְּיִשָּׂשכָר; וְרַבָּא לִבְנֵי יִשָּׂשכָר, נְתַנְאֵל בַּר צוּעָר. 
</TD></TR><TR><TD>
<A NAME="60"> </A>
<B>ב,ו</B> וּצְבָא֖וֹ וּפְקֻדָ֑יו אַרְבָּעָ֧ה וַֽחֲמִשִּׁ֛ים אֶ֖לֶף וְאַרְבַּ֥ע מֵאֽוֹת׃
</TD><TD>
וְחֵילֵיהּ, וּמִנְיָנוֹהִי--חַמְשִׁין וְאַרְבְּעָא אַלְפִין, וְאַרְבַּע מְאָה. 
</TD></TR><TR><TD>
<A NAME="61"> </A>
<B>ב,ז</B> מַטֵּ֖ה זְבוּלֻ֑ן וְנָשִׂיא֙ לִבְנֵ֣י זְבוּלֻ֔ן אֱלִיאָ֖ב בֶּן־חֵלֹֽן׃
</TD><TD>
שִׁבְטָא, דִּזְבוּלוּן; וְרַבָּא לִבְנֵי זְבוּלוּן, אֱלִיאָב בַּר חֵילוֹן. 
</TD></TR><TR><TD>
<A NAME="62"> </A>
<B>ב,ח</B> וּצְבָא֖וֹ וּפְקֻדָ֑יו שִׁבְעָ֧ה וַֽחֲמִשִּׁ֛ים אֶ֖לֶף וְאַרְבַּ֥ע מֵאֽוֹת׃
</TD><TD>
וְחֵילֵיהּ, וּמִנְיָנוֹהִי--חַמְשִׁין וְשִׁבְעָא אַלְפִין, וְאַרְבַּע מְאָה. 
</TD></TR><TR><TD>
<A NAME="63"> </A>
<B>ב,ט</B> כָּֽל־הַפְּקֻדִ֞ים לְמַֽחֲנֵ֣ה יְהוּדָ֗ה מְאַ֨ת אֶ֜לֶף וּשְׁמֹנִ֥ים אֶ֛לֶף וְשֵֽׁשֶׁת־אֲלָפִ֥ים וְאַרְבַּע־מֵא֖וֹת לְצִבְאֹתָ֑ם רִֽאשֹׁנָ֖ה יִסָּֽעוּ׃ {ס}
</TD><TD>
כָּל מִנְיָנַיָּא לְמַשְׁרִית יְהוּדָה, מְאָה וּתְמָנַן וְשִׁתָּא אַלְפִין וְאַרְבַּע מְאָה--לְחֵילֵיהוֹן; בְּקַדְמֵיתָא, נָטְלִין. {ס}
</TD></TR><TR><TD>
<A NAME="64"> </A>
<B>ב,י</B> דֶּ֣גֶל מַֽחֲנֵ֧ה רְאוּבֵ֛ן תֵּימָ֖נָה לְצִבְאֹתָ֑ם וְנָשִׂיא֙ לִבְנֵ֣י רְאוּבֵ֔ן אֱלִיצ֖וּר בֶּן־שְׁדֵיאֽוּר׃
</TD><TD>
טֵיקַס מַשְׁרִית רְאוּבֵן דָּרוֹמָא, לְחֵילֵיהוֹן; וְרַבָּא לִבְנֵי רְאוּבֵן, אֱלִיצוּר בַּר שְׁדֵיאוּר. 
</TD></TR><TR><TD>
<A NAME="65"> </A>
<B>ב,יא</B> וּצְבָא֖וֹ וּפְקֻדָ֑יו שִׁשָּׁ֧ה וְאַרְבָּעִ֛ים אֶ֖לֶף וַֽחֲמֵ֥שׁ מֵאֽוֹת׃
</TD><TD>
וְחֵילֵיהּ, וּמִנְיָנוֹהִי--אַרְבְּעִין וְשִׁתָּא אַלְפִין, וַחֲמֵישׁ מְאָה. 
</TD></TR><TR><TD>
<A NAME="66"> </A>
<B>ב,יב</B> וְהַֽחוֹנִ֥ם עָלָ֖יו מַטֵּ֣ה שִׁמְע֑וֹן וְנָשִׂיא֙ לִבְנֵ֣י שִׁמְע֔וֹן שְׁלֻֽמִיאֵ֖ל בֶּן־צוּרִֽישַׁדָּֽי׃
</TD><TD>
וְדִשְׁרַן סְמִיכִין עֲלוֹהִי, שִׁבְטָא דְּשִׁמְעוֹן; וְרַבָּא לִבְנֵי שִׁמְעוֹן, שְׁלוּמִיאֵל בַּר צוּרִישַׁדָּי. 
</TD></TR><TR><TD>
<A NAME="67"> </A>
<B>ב,יג</B> וּצְבָא֖וֹ וּפְקֻֽדֵיהֶ֑ם תִּשְׁעָ֧ה וַֽחֲמִשִּׁ֛ים אֶ֖לֶף וּשְׁלֹ֥שׁ מֵאֽוֹת׃
</TD><TD>
וְחֵילֵיהּ, וּמִנְיָנֵיהוֹן--חַמְשִׁין וְתִשְׁעָא אַלְפִין, וּתְלָת מְאָה. 
</TD></TR><TR><TD>
<A NAME="68"> </A>
<B>ב,יד</B> וּמַטֵּ֖ה גָּ֑ד וְנָשִׂיא֙ לִבְנֵ֣י גָ֔ד אֶלְיָסָ֖ף בֶּן־רְעוּאֵֽל׃
</TD><TD>
וְשִׁבְטָא, דְּגָד; וְרַבָּא לִבְנֵי גָּד, אֶלְיָסָף בַּר רְעוּאֵל. 
</TD></TR><TR><TD>
<A NAME="69"> </A>
<B>ב,טו</B> וּצְבָא֖וֹ וּפְקֻֽדֵיהֶ֑ם חֲמִשָּׁ֤ה וְאַרְבָּעִים֙ אֶ֔לֶף וְשֵׁ֥שׁ מֵא֖וֹת וַֽחֲמִשִּֽׁים׃
</TD><TD>
וְחֵילֵיהּ, וּמִנְיָנֵיהוֹן--אַרְבְּעִין וְחַמְשָׁא אַלְפִין, וְשֵׁית מְאָה וְחַמְשִׁין. 
</TD></TR><TR><TD>
<A NAME="70"> </A>
<B>ב,טז</B> כָּֽל־הַפְּקֻדִ֞ים לְמַֽחֲנֵ֣ה רְאוּבֵ֗ן מְאַ֨ת אֶ֜לֶף וְאֶחָ֨ד וַֽחֲמִשִּׁ֥ים אֶ֛לֶף וְאַרְבַּע־מֵא֥וֹת וַֽחֲמִשִּׁ֖ים לְצִבְאֹתָ֑ם וּשְׁנִיִּ֖ם יִסָּֽעוּ׃ {ס}
</TD><TD>
כָּל מִנְיָנַיָּא לְמַשְׁרִית רְאוּבֵן, מְאָה וְחַמְשִׁין וְחַד אַלְפִין וְאַרְבַּע מְאָה וְחַמְשִׁין--לְחֵילֵיהוֹן; בְּתִנְיֵיתָא, נָטְלִין. {ס}
</TD></TR><TR><TD>
<A NAME="71"> </A>
<B>ב,יז</B> וְנָסַ֧ע אֹֽהֶל־מוֹעֵ֛ד מַֽחֲנֵ֥ה הַלְוִיִּ֖ם בְּת֣וֹךְ הַֽמַּחֲנֹ֑ת כַּֽאֲשֶׁ֤ר יַֽחֲנוּ֙ כֵּ֣ן יִסָּ֔עוּ אִ֥ישׁ עַל־יָד֖וֹ לְדִגְלֵיהֶֽם׃ {ס}
</TD><TD>
וְנָטֵיל מַשְׁכַּן זִמְנָא מַשְׁרִית לֵיוָאֵי, בְּגוֹ מַשְׁרְיָתָא; כְּמָא דְּשָׁרַן כֵּין נָטְלִין, גְּבַר עַל אַתְרֵיהּ לְטִקְסֵיהוֹן. {ס}
</TD></TR><TR><TD>
<A NAME="72"> </A>
<B>ב,יח</B> דֶּ֣גֶל מַֽחֲנֵ֥ה אֶפְרַ֛יִם לְצִבְאֹתָ֖ם יָ֑מָּה וְנָשִׂיא֙ לִבְנֵ֣י אֶפְרַ֔יִם אֱלִֽישָׁמָ֖ע בֶּן־עַמִּיהֽוּד׃
</TD><TD>
טֵיקַס מַשְׁרִית אֶפְרַיִם לְחֵילֵיהוֹן, מַעְרְבָא; וְרַבָּא לִבְנֵי אֶפְרַיִם, אֱלִישָׁמָע בַּר עַמִּיהוּד. 
</TD></TR><TR><TD>
<A NAME="73"> </A>
<B>ב,יט</B> וּצְבָא֖וֹ וּפְקֻֽדֵיהֶ֑ם אַרְבָּעִ֥ים אֶ֖לֶף וַֽחֲמֵ֥שׁ מֵאֽוֹת׃
</TD><TD>
וְחֵילֵיהּ, וּמִנְיָנֵיהוֹן--אַרְבְּעִין אַלְפִין, וַחֲמֵישׁ מְאָה. 
</TD></TR><TR><TD>
<A NAME="74"> </A>
<B>ב,כ</B> וְעָלָ֖יו מַטֵּ֣ה מְנַשֶּׁ֑ה וְנָשִׂיא֙ לִבְנֵ֣י מְנַשֶּׁ֔ה גַּמְלִיאֵ֖ל בֶּן־פְּדָהצֽוּר׃
</TD><TD>
וְדִסְמִיכִין עֲלוֹהִי, שִׁבְטָא דִּמְנַשֶּׁה; וְרַבָּא לִבְנֵי מְנַשֶּׁה, גַּמְלִיאֵל בַּר פְּדָהצוּר. 
</TD></TR><TR><TD>
<A NAME="75"> </A>
<B>ב,כא</B> וּצְבָא֖וֹ וּפְקֻֽדֵיהֶ֑ם שְׁנַ֧יִם וּשְׁלֹשִׁ֛ים אֶ֖לֶף וּמָאתָֽיִם׃
</TD><TD>
וְחֵילֵיהּ, וּמִנְיָנֵיהוֹן--תְּלָתִין וּתְרֵין אַלְפִין, וּמָאתַן. 
</TD></TR><TR><TD>
<A NAME="76"> </A>
<B>ב,כב</B> וּמַטֵּ֖ה בִּנְיָמִ֑ן וְנָשִׂיא֙ לִבְנֵ֣י בִנְיָמִ֔ן אֲבִידָ֖ן בֶּן־גִּדְעֹנִֽי׃
</TD><TD>
וְשִׁבְטָא, דְּבִנְיָמִין; וְרַבָּא לִבְנֵי בִּנְיָמִין, אֲבִידָן בַּר גִּדְעוֹנִי. 
</TD></TR><TR><TD>
<A NAME="77"> </A>
<B>ב,כג</B> וּצְבָא֖וֹ וּפְקֻֽדֵיהֶ֑ם חֲמִשָּׁ֧ה וּשְׁלֹשִׁ֛ים אֶ֖לֶף וְאַרְבַּ֥ע מֵאֽוֹת׃
</TD><TD>
וְחֵילֵיהּ, וּמִנְיָנֵיהוֹן--תְּלָתִין וְחַמְשָׁא אַלְפִין, וְאַרְבַּע מְאָה. 
</TD></TR><TR><TD>
<A NAME="78"> </A>
<B>ב,כד</B> כָּֽל־הַפְּקֻדִ֞ים לְמַֽחֲנֵ֣ה אֶפְרַ֗יִם מְאַ֥ת אֶ֛לֶף וּשְׁמֹֽנַת־אֲלָפִ֥ים וּמֵאָ֖ה לְצִבְאֹתָ֑ם וּשְׁלִשִׁ֖ים יִסָּֽעוּ׃ {ס}
</TD><TD>
כָּל מִנְיָנַיָּא לְמַשְׁרִית אֶפְרַיִם, מְאָה וּתְמָנְיָא אַלְפִין וּמְאָה--לְחֵילֵיהוֹן; בִּתְלִיתֵיתָא, נָטְלִין. {ס}
</TD></TR><TR><TD>
<A NAME="79"> </A>
<B>ב,כה</B> דֶּ֣גֶל מַֽחֲנֵ֥ה דָ֛ן צָפֹ֖נָה לְצִבְאֹתָ֑ם וְנָשִׂיא֙ לִבְנֵ֣י דָ֔ן אֲחִיעֶ֖זֶר בֶּן־עַמִּֽישַׁדָּֽי׃
</TD><TD>
טֵיקַס מַשְׁרִית דָּן צִפּוּנָא, לְחֵילֵיהוֹן; וְרַבָּא לִבְנֵי דָּן, אֲחִיעֶזֶר בַּר עַמִּישַׁדָּי. 
</TD></TR><TR><TD>
<A NAME="80"> </A>
<B>ב,כו</B> וּצְבָא֖וֹ וּפְקֻֽדֵיהֶ֑ם שְׁנַ֧יִם וְשִׁשִּׁ֛ים אֶ֖לֶף וּשְׁבַ֥ע מֵאֽוֹת׃
</TD><TD>
וְחֵילֵיהּ, וּמִנְיָנֵיהוֹן--שִׁתִּין וּתְרֵין אַלְפִין, וּשְׁבַע מְאָה. 
</TD></TR><TR><TD>
<A NAME="81"> </A>
<B>ב,כז</B> וְהַֽחֹנִ֥ים עָלָ֖יו מַטֵּ֣ה אָשֵׁ֑ר וְנָשִׂיא֙ לִבְנֵ֣י אָשֵׁ֔ר פַּגְעִיאֵ֖ל בֶּן־עָכְרָֽן׃
</TD><TD>
וְדִשְׁרַן סְמִיכִין עֲלוֹהִי, שִׁבְטָא דְּאָשֵׁר; וְרַבָּא לִבְנֵי אָשֵׁר, פַּגְעִיאֵל בַּר עָכְרָן. 
</TD></TR><TR><TD>
<A NAME="82"> </A>
<B>ב,כח</B> וּצְבָא֖וֹ וּפְקֻֽדֵיהֶ֑ם אֶחָ֧ד וְאַרְבָּעִ֛ים אֶ֖לֶף וַֽחֲמֵ֥שׁ מֵאֽוֹת׃
</TD><TD>
וְחֵילֵיהּ, וּמִנְיָנֵיהוֹן--אַרְבְּעִין וְחַד אַלְפִין, וַחֲמֵישׁ מְאָה. 
</TD></TR><TR><TD>
<A NAME="83"> </A>
<B>ב,כט</B> וּמַטֵּ֖ה נַפְתָּלִ֑י וְנָשִׂיא֙ לִבְנֵ֣י נַפְתָּלִ֔י אֲחִירַ֖ע בֶּן־עֵינָֽן׃
</TD><TD>
וְשִׁבְטָא, דְּנַפְתָּלִי; וְרַבָּא לִבְנֵי נַפְתָּלִי, אֲחִירַע בַּר עֵינָן. 
</TD></TR><TR><TD>
<A NAME="84"> </A>
<B>ב,ל</B> וּצְבָא֖וֹ וּפְקֻֽדֵיהֶ֑ם שְׁלֹשָׁ֧ה וַֽחֲמִשִּׁ֛ים אֶ֖לֶף וְאַרְבַּ֥ע מֵאֽוֹת׃
</TD><TD>
וְחֵילֵיהּ, וּמִנְיָנֵיהוֹן--חַמְשִׁין וּתְלָתָא אַלְפִין, וְאַרְבַּע מְאָה. 
</TD></TR><TR><TD>
<A NAME="85"> </A>
<B>ב,לא</B> כָּל־הַפְּקֻדִים֙ לְמַ֣חֲנֵה דָ֔ן מְאַ֣ת אֶ֗לֶף וְשִׁבְעָ֧ה וַֽחֲמִשִּׁ֛ים אֶ֖לֶף וְשֵׁ֣שׁ מֵא֑וֹת לָאַֽחֲרֹנָ֥ה יִסְע֖וּ לְדִגְלֵיהֶֽם׃ {פ}
</TD><TD>
כָּל מִנְיָנַיָּא, לְמַשְׁרִית דָּן--מְאָה וְחַמְשִׁין וְשִׁבְעָא אַלְפִין, וְשֵׁית מְאָה; בְּבָתְרֵיתָא נָטְלִין, לְטִקְסֵיהוֹן. {פ}
</TD></TR><TR><TD>
<A NAME="86"> </A>
<B>ב,לב</B> אֵ֛לֶּה פְּקוּדֵ֥י בְנֵֽי־יִשְׂרָאֵ֖ל לְבֵ֣ית אֲבֹתָ֑ם כָּל־פְּקוּדֵ֤י הַֽמַּחֲנֹת֙ לְצִבְאֹתָ֔ם שֵׁשׁ־מֵא֥וֹת אֶ֨לֶף֙ וּשְׁלֹ֣שֶׁת אֲלָפִ֔ים וַֽחֲמֵ֥שׁ מֵא֖וֹת וַֽחֲמִשִּֽׁים׃
</TD><TD>
אִלֵּין מִנְיָנֵי בְּנֵי יִשְׂרָאֵל, לְבֵית אֲבָהָתְהוֹן:  כָּל מִנְיָנֵי מַשְׁרְיָתָא, לְחֵילֵיהוֹן--שֵׁית מְאָה וּתְלָתָא אַלְפִין, וַחֲמֵישׁ מְאָה וְחַמְשִׁין. 
</TD></TR><TR><TD>
<A NAME="87"> </A>
<B>ב,לג</B> וְהַ֨לְוִיִּ֔ם לֹ֣א הָתְפָּֽקְד֔וּ בְּת֖וֹךְ בְּנֵ֣י יִשְׂרָאֵ֑ל כַּֽאֲשֶׁ֛ר צִוָּ֥ה יְהוָ֖ה אֶת־מֹשֶֽׁה׃
</TD><TD>
וְלֵיוָאֵי--לָא אִתְמְנִיאוּ, בְּגוֹ בְּנֵי יִשְׂרָאֵל:  כְּמָא דְּפַקֵּיד יְיָ, יָת מֹשֶׁה. 
</TD></TR><TR><TD>
<A NAME="88"> </A>
<B>ב,לד</B> וַֽיַּעֲשׂ֖וּ בְּנֵ֣י יִשְׂרָאֵ֑ל כְּ֠כֹל אֲשֶׁר־צִוָּ֨ה יְהוָ֜ה אֶת־מֹשֶׁ֗ה כֵּֽן־חָנ֤וּ לְדִגְלֵיהֶם֙ וְכֵ֣ן נָסָ֔עוּ אִ֥ישׁ לְמִשְׁפְּחֹתָ֖יו עַל־בֵּ֥ית אֲבֹתָֽיו׃ {פ}
</TD><TD>
וַעֲבַדוּ, בְּנֵי יִשְׂרָאֵל:  כְּכֹל דְּפַקֵּיד יְיָ יָת מֹשֶׁה, כֵּין שָׁרַן לְטִקְסֵיהוֹן וְכֵין נָטְלִין--גְּבַר לְזַרְעִיתֵיהּ, עַל בֵּית אֲבָהָתוֹהִי. {פ}
</TD></TR><TR><TD>
<A NAME="89"> </A>
<B>ג,א</B> וְאֵ֛לֶּה תּֽוֹלְדֹ֥ת אַֽהֲרֹ֖ן וּמֹשֶׁ֑ה בְּי֗וֹם דִּבֶּ֧ר יְהוָ֛ה אֶת־מֹשֶׁ֖ה בְּהַ֥ר סִינָֽי׃
</TD><TD>
וְאִלֵּין תּוֹלְדָת אַהֲרוֹן, וּמֹשֶׁה:  בְּיוֹמָא, דְּמַלֵּיל יְיָ יָת מֹשֶׁה--בְּטוּרָא דְּסִינָי. 
</TD></TR><TR><TD>
<A NAME="90"> </A>
<B>ג,ב</B> וְאֵ֛לֶּה שְׁמ֥וֹת בְּֽנֵי־אַהֲרֹ֖ן הַבְּכֹ֣ר ׀ נָדָ֑ב וַֽאֲבִיה֕וּא אֶלְעָזָ֖ר וְאִֽיתָמָֽר׃
</TD><TD>
וְאִלֵּין שְׁמָהָת בְּנֵי אַהֲרוֹן, בֻּכְרָא נָדָב, וַאֲבִיהוּא, אֶלְעָזָר וְאִיתָמָר. 
</TD></TR><TR><TD>
<A NAME="91"> </A>
<B>ג,ג</B> אֵ֗לֶּה שְׁמוֹת֙ בְּנֵ֣י אַֽהֲרֹ֔ן הַכֹּֽהֲנִ֖ים הַמְּשֻׁחִ֑ים אֲשֶׁר־מִלֵּ֥א יָדָ֖ם לְכַהֵֽן׃
</TD><TD>
אִלֵּין, שְׁמָהָת בְּנֵי אַהֲרוֹן, כָּהֲנַיָּא, דְּאִתְרַבִּיאוּ--דְּאִתְקָרַב קֻרְבָּנְהוֹן, לְשַׁמָּשָׁא. 
</TD></TR><TR><TD>
<A NAME="92"> </A>
<B>ג,ד</B> וַיָּ֣מָת נָדָ֣ב וַֽאֲבִיה֣וּא לִפְנֵ֣י יְהוָ֡ה בְּֽהַקְרִבָם֩ אֵ֨שׁ זָרָ֜ה לִפְנֵ֤י יְהוָה֙ בְּמִדְבַּ֣ר סִינַ֔י וּבָנִ֖ים לֹֽא־הָי֣וּ לָהֶ֑ם וַיְכַהֵ֤ן אֶלְעָזָר֙ וְאִ֣יתָמָ֔ר עַל־פְּנֵ֖י אַֽהֲרֹ֥ן אֲבִיהֶֽם׃ {פ}
</TD><TD>
וּמִית נָדָב וַאֲבִיהוּא קֳדָם יְיָ בְּקָרוֹבֵיהוֹן אִישָׁתָא נֻכְרֵיתָא קֳדָם יְיָ, בְּמַדְבְּרָא דְּסִינַי, וּבְנִין, לָא הֲווֹ לְהוֹן; וְשַׁמֵּישׁ אֶלְעָזָר וְאִיתָמָר, עַל אַפֵּי אַהֲרוֹן אֲבוּהוֹן. {פ}
</TD></TR><TR><TD>
<A NAME="93"> </A>
<B>ג,ה</B> וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃
</TD><TD>
וּמַלֵּיל יְיָ, עִם מֹשֶׁה לְמֵימַר. 
</TD></TR><TR><TD>
<A NAME="94"> </A>
<B>ג,ו</B> הַקְרֵב֙ אֶת־מַטֵּ֣ה לֵוִ֔י וְהַֽעֲמַדְתָּ֣ אֹת֔וֹ לִפְנֵ֖י אַֽהֲרֹ֣ן הַכֹּהֵ֑ן וְשֵֽׁרְת֖וּ אֹתֽוֹ׃
</TD><TD>
קָרֵיב, יָת שִׁבְטָא דְּלֵוִי, וּתְקִים יָתֵיהּ, קֳדָם אַהֲרוֹן כָּהֲנָא; וִישַׁמְּשׁוּן, יָתֵיהּ. 
</TD></TR><TR><TD>
<A NAME="95"> </A>
<B>ג,ז</B> וְשָֽׁמְר֣וּ אֶת־מִשְׁמַרְתּ֗וֹ וְאֶת־מִשְׁמֶ֨רֶת֙ כָּל־הָ֣עֵדָ֔ה לִפְנֵ֖י אֹ֣הֶל מוֹעֵ֑ד לַֽעֲבֹ֖ד אֶת־עֲבֹדַ֥ת הַמִּשְׁכָּֽן׃
</TD><TD>
וְיִטְּרוּן יָת מַטַּרְתֵּיהּ, וְיָת מַטְּרַת כָּל כְּנִשְׁתָּא, קֳדָם, מַשְׁכַּן זִמְנָא--לְמִפְלַח, יָת פֻּלְחַן מַשְׁכְּנָא. 
</TD></TR><TR><TD>
<A NAME="96"> </A>
<B>ג,ח</B> וְשָֽׁמְר֗וּ אֶֽת־כָּל־כְּלֵי֙ אֹ֣הֶל מוֹעֵ֔ד וְאֶת־מִשְׁמֶ֖רֶת בְּנֵ֣י יִשְׂרָאֵ֑ל לַֽעֲבֹ֖ד אֶת־עֲבֹדַ֥ת הַמִּשְׁכָּֽן׃
</TD><TD>
וְיִטְּרוּן, יָת כָּל מָנֵי מַשְׁכַּן זִמְנָא, וְיָת מַטְּרַת, בְּנֵי יִשְׂרָאֵל--לְמִפְלַח, יָת פֻּלְחַן מַשְׁכְּנָא. 
</TD></TR><TR><TD>
<A NAME="97"> </A>
<B>ג,ט</B> וְנָֽתַתָּה֙ אֶת־הַלְוִיִּ֔ם לְאַֽהֲרֹ֖ן וּלְבָנָ֑יו נְתוּנִ֨ם נְתוּנִ֥ם הֵ֨מָּה֙ ל֔וֹ מֵאֵ֖ת בְּנֵ֥י יִשְׂרָאֵֽל׃
</TD><TD>
וְתִתֵּין, יָת לֵיוָאֵי, לְאַהֲרוֹן, וְלִבְנוֹהִי:  מְסִירִין יְהִיבִין אִנּוּן לֵיהּ, מִן בְּנֵי יִשְׂרָאֵל. 
</TD></TR><TR><TD>
<A NAME="98"> </A>
<B>ג,י</B> וְאֶת־אַֽהֲרֹ֤ן וְאֶת־בָּנָיו֙ תִּפְקֹ֔ד וְשָֽׁמְר֖וּ אֶת־כְּהֻנָּתָ֑ם וְהַזָּ֥ר הַקָּרֵ֖ב יוּמָֽת׃ {פ}
</TD><TD>
וְיָת אַהֲרוֹן וְיָת בְּנוֹהִי תְּמַנֵּי, וְיִטְּרוּן יָת כְּהֻנַּתְהוֹן; וְחִילוֹנַי דְּיִקְרַב, יִתְקְטִיל. {פ}
</TD></TR><TR><TD>
<A NAME="99"> </A>
<B>ג,יא</B> וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃
</TD><TD>
וּמַלֵּיל יְיָ, עִם מֹשֶׁה לְמֵימַר. 
</TD></TR><TR><TD>
<A NAME="100"> </A>
<B>ג,יב</B> וַֽאֲנִ֞י הִנֵּ֧ה לָקַ֣חְתִּי אֶת־הַלְוִיִּ֗ם מִתּוֹךְ֙ בְּנֵ֣י יִשְׂרָאֵ֔ל תַּ֧חַת כָּל־בְּכ֛וֹר פֶּ֥טֶר רֶ֖חֶם מִבְּנֵ֣י יִשְׂרָאֵ֑ל וְהָ֥יוּ לִ֖י הַלְוִיִּֽם׃
</TD><TD>
וַאֲנָא הָא קָרֵיבִית יָת לֵיוָאֵי, מִגּוֹ בְּנֵי יִשְׂרָאֵל, חֲלָף כָּל בֻּכְרָא פָּתַח וַלְדָּא, מִבְּנֵי יִשְׂרָאֵל; וִיהוֹן מְשַׁמְּשִׁין קֳדָמַי, לֵיוָאֵי. 
</TD></TR><TR><TD>
<A NAME="101"> </A>
<B>ג,יג</B> כִּ֣י לִי֮ כָּל־בְּכוֹר֒ בְּיוֹם֩ הַכֹּתִ֨י כָל־בְּכ֜וֹר בְּאֶ֣רֶץ מִצְרַ֗יִם הִקְדַּ֨שְׁתִּי לִ֤י כָל־בְּכוֹר֙ בְּיִשְׂרָאֵ֔ל מֵֽאָדָ֖ם עַד־בְּהֵמָ֑ה לִ֥י יִֽהְי֖וּ אֲנִ֥י יְהוָֽה׃ {פ}
</TD><TD>
אֲרֵי דִּילִי, כָּל בֻּכְרָא--בְּיוֹמָא דִּקְטַלִית כָּל בֻּכְרָא בְּאַרְעָא דְּמִצְרַיִם אַקְדֵּישִׁית קֳדָמַי כָּל בֻּכְרָא בְּיִשְׂרָאֵל, מֵאֲנָשָׁא עַד בְּעִירָא:  דִּילִי יְהוֹן, אֲנָא יְיָ. {פ}
</TD></TR><TR><TD>
<A NAME="102"> </A>
<B>ג,יד</B> וַיְדַבֵּ֤ר יְהוָה֙ אֶל־מֹשֶׁ֔ה בְּמִדְבַּ֥ר סִינַ֖י לֵאמֹֽר׃
</TD><TD>
וּמַלֵּיל יְיָ עִם מֹשֶׁה, בְּמַדְבְּרָא דְּסִינַי לְמֵימַר. 
</TD></TR><TR><TD>
<A NAME="103"> </A>
<B>ג,טו</B> פְּקֹד֙ אֶת־בְּנֵ֣י לֵוִ֔י לְבֵ֥ית אֲבֹתָ֖ם לְמִשְׁפְּחֹתָ֑ם כָּל־זָכָ֛ר מִבֶּן־חֹ֥דֶשׁ וָמַ֖עְלָה תִּפְקְדֵֽם׃
</TD><TD>
מְנִי יָת בְּנֵי לֵוִי, לְבֵית אֲבָהָתְהוֹן לְזַרְעֲיָתְהוֹן:  כָּל דְּכוּרָא מִבַּר יַרְחָא וּלְעֵילָא, תִּמְנֵינוּן. 
</TD></TR><TR><TD>
<A NAME="104"> </A>
<B>ג,טז</B> וַיִּפְקֹ֥ד אֹתָ֛ם מֹשֶׁ֖ה עַל־פִּ֣י יְהוָ֑ה כַּֽאֲשֶׁ֖ר צֻוָּֽה׃
</TD><TD>
וּמְנָא יָתְהוֹן מֹשֶׁה, עַל מֵימְרָא דַּייָ--כְּמָא דְּאִתְפַּקַּד. 
</TD></TR><TR><TD>
<A NAME="105"> </A>
<B>ג,יז</B> וַיִּֽהְיוּ־אֵ֥לֶּה בְנֵֽי־לֵוִ֖י בִּשְׁמֹתָ֑ם גֵּֽרְשׁ֕וֹן וּקְהָ֖ת וּמְרָרִֽי׃
</TD><TD>
וַהֲווֹ אִלֵּין בְּנֵי לֵוִי, בִּשְׁמָהָתְהוֹן--גֵּרְשׁוֹן, וּקְהָת וּמְרָרִי. 
</TD></TR><TR><TD>
<A NAME="106"> </A>
<B>ג,יח</B> וְאֵ֛לֶּה שְׁמ֥וֹת בְּֽנֵי־גֵרְשׁ֖וֹן לְמִשְׁפְּחֹתָ֑ם לִבְנִ֖י וְשִׁמְעִֽי׃
</TD><TD>
וְאִלֵּין שְׁמָהָת בְּנֵי גֵּרְשׁוֹן, לְזַרְעֲיָתְהוֹן--לִבְנִי, וְשִׁמְעִי. 
</TD></TR><TR><TD>
<A NAME="107"> </A>
<B>ג,יט</B> וּבְנֵ֥י קְהָ֖ת לְמִשְׁפְּחֹתָ֑ם עַמְרָ֣ם וְיִצְהָ֔ר חֶבְר֖וֹן וְעֻזִּיאֵֽל׃
</TD><TD>
וּבְנֵי קְהָת, לְזַרְעֲיָתְהוֹן--עַמְרָם וְיִצְהָר, חֶבְרוֹן וְעֻזִּיאֵל. 
</TD></TR><TR><TD>
<A NAME="108"> </A>
<B>ג,כ</B> וּבְנֵ֧י מְרָרִ֛י לְמִשְׁפְּחֹתָ֖ם מַחְלִ֣י וּמוּשִׁ֑י אֵ֥לֶּה הֵ֛ם מִשְׁפְּחֹ֥ת הַלֵּוִ֖י לְבֵ֥ית אֲבֹתָֽם׃
</TD><TD>
וּבְנֵי מְרָרִי, לְזַרְעֲיָתְהוֹן--מַחְלִי וּמוּשִׁי; אִלֵּין אִנּוּן זַרְעֲיָת לֵוִי, לְבֵית אֲבָהָתְהוֹן. 
</TD></TR><TR><TD>
<A NAME="109"> </A>
<B>ג,כא</B> לְגֵ֣רְשׁ֔וֹן מִשְׁפַּ֨חַת֙ הַלִּבְנִ֔י וּמִשְׁפַּ֖חַת הַשִּׁמְעִ֑י אֵ֣לֶּה הֵ֔ם מִשְׁפְּחֹ֖ת הַגֵּֽרְשֻׁנִּֽי׃
</TD><TD>
לְגֵרְשׁוֹן--זַרְעִית לִבְנִי, וְזַרְעִית שִׁמְעִי; אִלֵּין אִנּוּן, זַרְעֲיָת גֵּרְשׁוֹן. 
</TD></TR><TR><TD>
<A NAME="110"> </A>
<B>ג,כב</B> פְּקֻֽדֵיהֶם֙ בְּמִסְפַּ֣ר כָּל־זָכָ֔ר מִבֶּן־חֹ֖דֶשׁ וָמָ֑עְלָה פְּקֻ֣דֵיהֶ֔ם שִׁבְעַ֥ת אֲלָפִ֖ים וַֽחֲמֵ֥שׁ מֵאֽוֹת׃
</TD><TD>
מִנְיָנֵיהוֹן בְּמִנְיַן כָּל דְּכוּרָא, מִבַּר יַרְחָא וּלְעֵילָא; מִנְיָנֵיהוֹן, שִׁבְעָא אַלְפִין וַחֲמֵישׁ מְאָה. 
</TD></TR><TR><TD>
<A NAME="111"> </A>
<B>ג,כג</B> מִשְׁפְּחֹ֖ת הַגֵּֽרְשֻׁנִּ֑י אַֽחֲרֵ֧י הַמִּשְׁכָּ֛ן יַֽחֲנ֖וּ יָֽמָּה׃
</TD><TD>
זַרְעֲיָת, גֵּרְשׁוֹן, אֲחוֹרֵי מַשְׁכְּנָא יִשְׁרוֹן, מַעְרְבָא. 
</TD></TR><TR><TD>
<A NAME="112"> </A>
<B>ג,כד</B> וּנְשִׂ֥יא בֵֽית־אָ֖ב לַגֵּֽרְשֻׁנִּ֑י אֶלְיָסָ֖ף בֶּן־לָאֵֽל׃
</TD><TD>
וְרַב בֵּית בָּא, לְבֵית גֵּרְשׁוֹן, אֶלְיָסָף, בַּר לָאֵל. 
</TD></TR><TR><TD>
<A NAME="113"> </A>
<B>ג,כה</B> וּמִשְׁמֶ֤רֶת בְּנֵֽי־גֵרְשׁוֹן֙ בְּאֹ֣הֶל מוֹעֵ֔ד הַמִּשְׁכָּ֖ן וְהָאֹ֑הֶל מִכְסֵ֕הוּ וּמָסַ֕ךְ פֶּ֖תַח אֹ֥הֶל מוֹעֵֽד׃
</TD><TD>
וּמַטְּרַת בְּנֵי גֵּרְשׁוֹן בְּמַשְׁכַּן זִמְנָא, מַשְׁכְּנָא וּפְרָסָא; חוּפָאֵיהּ--וּפְרָסָא, דִּתְרַע מַשְׁכַּן זִמְנָא. 
</TD></TR><TR><TD>
<A NAME="114"> </A>
<B>ג,כו</B> וְקַלְעֵ֣י הֶֽחָצֵ֗ר וְאֶת־מָסַךְ֙ פֶּ֣תַח הֶֽחָצֵ֔ר אֲשֶׁ֧ר עַל־הַמִּשְׁכָּ֛ן וְעַל־הַמִּזְבֵּ֖חַ סָבִ֑יב וְאֵת֙ מֵֽיתָרָ֔יו לְכֹ֖ל עֲבֹֽדָתֽוֹ׃ {ס}
</TD><TD>
וּסְרָדֵי דָּרְתָא, וְיָת פְּרָסָא דִּתְרַע דָּרְתָא, דְּעַל מַשְׁכְּנָא וְעַל מַדְבְּחָא, סְחוֹר סְחוֹר; וְיָת, אֲטוּנוֹהִי, לְכֹל, פֻּלְחָנֵיהּ. {ס}
</TD></TR><TR><TD>
<A NAME="115"> </A>
<B>ג,כז</B> וְלִקְהָ֗ת מִשְׁפַּ֤חַת הַֽעַמְרָמִי֙ וּמִשְׁפַּ֣חַת הַיִּצְהָרִ֔י וּמִשְׁפַּ֨חַת֙ הַֽחֶבְרֹנִ֔י וּמִשְׁפַּ֖חַת הָעָזִּֽיאֵלִ֑י אֵ֥לֶּה הֵ֖ם מִשְׁפְּחֹ֥ת הַקְּהָתִֽי׃
</TD><TD>
וְלִקְהָת, זַרְעִית עַמְרָם וְזַרְעִית יִצְהָר, וְזַרְעִית חֶבְרוֹן, וְזַרְעִית עֻזִּיאֵל; אִלֵּין אִנּוּן, זַרְעֲיָת קְהָת. 
</TD></TR><TR><TD>
<A NAME="116"> </A>
<B>ג,כח</B> בְּמִסְפַּר֙ כָּל־זָכָ֔ר מִבֶּן־חֹ֖דֶשׁ וָמָ֑עְלָה שְׁמֹנַ֤ת אֲלָפִים֙ וְשֵׁ֣שׁ מֵא֔וֹת שֹֽׁמְרֵ֖י מִשְׁמֶ֥רֶת הַקֹּֽדֶשׁ׃
</TD><TD>
בְּמִנְיַן, כָּל דְּכוּרָא, מִבַּר יַרְחָא, וּלְעֵילָא--תְּמָנְיָא אַלְפִין וְשֵׁית מְאָה, נָטְרֵי מַטַּרְתָּא דְּקֻדְשָׁא. 
</TD></TR><TR><TD>
<A NAME="117"> </A>
<B>ג,כט</B> מִשְׁפְּחֹ֥ת בְּנֵֽי־קְהָ֖ת יַֽחֲנ֑וּ עַ֛ל יֶ֥רֶךְ הַמִּשְׁכָּ֖ן תֵּימָֽנָה׃
</TD><TD>
זַרְעֲיָת בְּנֵי קְהָת, יִשְׁרוֹן, עַל שִׁדָּא דְּמַשְׁכְּנָא, דָּרוֹמָא. 
</TD></TR><TR><TD>
<A NAME="118"> </A>
<B>ג,ל</B> וּנְשִׂ֥יא בֵֽית־אָ֖ב לְמִשְׁפְּחֹ֣ת הַקְּהָתִ֑י אֱלִֽיצָפָ֖ן בֶּן־עֻזִּיאֵֽל׃
</TD><TD>
וְרַב בֵּית בָּא, לְזַרְעֲיָת קְהָת, אֱלִיצָפָן, בַּר עֻזִּיאֵל. 
</TD></TR><TR><TD>
<A NAME="119"> </A>
<B>ג,לא</B> וּמִשְׁמַרְתָּ֗ם הָֽאָרֹ֤ן וְהַשֻּׁלְחָן֙ וְהַמְּנֹרָ֣ה וְהַֽמִּזְבְּחֹ֔ת וּכְלֵ֣י הַקֹּ֔דֶשׁ אֲשֶׁ֥ר יְשָֽׁרְת֖וּ בָּהֶ֑ם וְהַ֨מָּסָ֔ךְ וְכֹ֖ל עֲבֹֽדָתֽוֹ׃
</TD><TD>
וּמַטַּרְתְּהוֹן, אֲרוֹנָא וּפָתוּרָא וּמְנָרְתָא וּמַדְבְּחַיָּא, וּמָנֵי קֻדְשָׁא, דִּישַׁמְּשׁוּן בְּהוֹן; וּפְרָסָא--וְכֹל, פֻּלְחָנֵיהּ. 
</TD></TR><TR><TD>
<A NAME="120"> </A>
<B>ג,לב</B> וּנְשִׂיא֙ נְשִׂיאֵ֣י הַלֵּוִ֔י אֶלְעָזָ֖ר בֶּן־אַֽהֲרֹ֣ן הַכֹּהֵ֑ן פְּקֻדַּ֕ת שֹֽׁמְרֵ֖י מִשְׁמֶ֥רֶת הַקֹּֽדֶשׁ׃
</TD><TD>
וְאַמַּרְכְּלָא דִּמְמֻנַּא עַל רַבְרְבֵי לֵיוָאֵי, אֶלְעָזָר בַּר אַהֲרוֹן כָּהֲנָא, מִתְּחוֹת יְדוֹהִי מְמֻנַּן, נָטְרֵי מַטַּרְתָּא דְּקֻדְשָׁא. 
</TD></TR><TR><TD>
<A NAME="121"> </A>
<B>ג,לג</B> לִמְרָרִ֕י מִשְׁפַּ֨חַת֙ הַמַּחְלִ֔י וּמִשְׁפַּ֖חַת הַמּוּשִׁ֑י אֵ֥לֶּה הֵ֖ם מִשְׁפְּחֹ֥ת מְרָרִֽי׃
</TD><TD>
לִמְרָרִי--זַרְעִית מַחְלִי, וְזַרְעִית מוּשִׁי; אִלֵּין אִנּוּן, זַרְעֲיָת מְרָרִי. 
</TD></TR><TR><TD>
<A NAME="122"> </A>
<B>ג,לד</B> וּפְקֻֽדֵיהֶם֙ בְּמִסְפַּ֣ר כָּל־זָכָ֔ר מִבֶּן־חֹ֖דֶשׁ וָמָ֑עְלָה שֵׁ֥שֶׁת אֲלָפִ֖ים וּמָאתָֽיִם׃
</TD><TD>
וּמִנְיָנֵיהוֹן בְּמִנְיַן כָּל דְּכוּרָא, מִבַּר יַרְחָא וּלְעֵילָא--שִׁתָּא אַלְפִין, וּמָאתַן. 
</TD></TR><TR><TD>
<A NAME="123"> </A>
<B>ג,לה</B> וּנְשִׂ֤יא בֵֽית־אָב֙ לְמִשְׁפְּחֹ֣ת מְרָרִ֔י צֽוּרִיאֵ֖ל בֶּן־אֲבִיחָ֑יִל עַ֣ל יֶ֧רֶךְ הַמִּשְׁכָּ֛ן יַֽחֲנ֖וּ צָפֹֽנָה׃
</TD><TD>
וְרַב בֵּית בָּא לְזַרְעֲיָת מְרָרִי, צוּרִיאֵל בַּר אֲבִיחָיִל; עַל שִׁדָּא דְּמַשְׁכְּנָא יִשְׁרוֹן, צִפּוּנָא. 
</TD></TR><TR><TD>
<A NAME="124"> </A>
<B>ג,לו</B> וּפְקֻדַּ֣ת מִשְׁמֶרֶת֮ בְּנֵ֣י מְרָרִי֒ קַרְשֵׁי֙ הַמִּשְׁכָּ֔ן וּבְרִיחָ֖יו וְעַמֻּדָ֣יו וַֽאֲדָנָ֑יו וְכָ֨ל־כֵּלָ֔יו וְכֹ֖ל עֲבֹֽדָתֽוֹ׃
</TD><TD>
וְדִמְסִיר לְמִטַּר, לִבְנֵי מְרָרִי--דַּפֵּי מַשְׁכְּנָא, וְעָבְרוֹהִי וְעַמּוּדוֹהִי וְסָמְכוֹהִי; וְכָל מָנוֹהִי--וְכֹל, פֻּלְחָנֵיהּ. 
</TD></TR><TR><TD>
<A NAME="125"> </A>
<B>ג,לז</B> וְעַמֻּדֵ֧י הֶֽחָצֵ֛ר סָבִ֖יב וְאַדְנֵיהֶ֑ם וִיתֵֽדֹתָ֖ם וּמֵֽיתְרֵיהֶֽם׃
</TD><TD>
וְעַמּוּדֵי דָּרְתָא סְחוֹר סְחוֹר, וְסָמְכֵיהוֹן; וְסִכֵּיהוֹן, וַאֲטוּנֵיהוֹן. 
</TD></TR><TR><TD>
<A NAME="126"> </A>
<B>ג,לח</B> וְהַֽחֹנִ֣ים לִפְנֵ֣י הַמִּשְׁכָּ֡ן קֵ֣דְמָה לִפְנֵי֩ אֹֽהֶל־מוֹעֵ֨ד ׀ מִזְרָ֜חָה מֹשֶׁ֣ה ׀ וְאַֽהֲרֹ֣ן וּבָנָ֗יו שֹֽׁמְרִים֙ מִשְׁמֶ֣רֶת הַמִּקְדָּ֔שׁ לְמִשְׁמֶ֖רֶת בְּנֵ֣י יִשְׂרָאֵ֑ל וְהַזָּ֥ר הַקָּרֵ֖ב יוּמָֽת׃
</TD><TD>
וְדִשְׁרַן קֳדָם מַשְׁכְּנָא קִדּוּמָא קֳדָם מַשְׁכַּן זִמְנָא מַדְנְחָא מֹשֶׁה וְאַהֲרוֹן וּבְנוֹהִי, נָטְרֵי מַטְּרַת מַקְדְּשָׁא, לְמַטְּרַת, בְּנֵי יִשְׂרָאֵל; וְחִילוֹנַי דְּיִקְרַב, יִתְקְטִיל. 
</TD></TR><TR><TD>
<A NAME="127"> </A>
<B>ג,לט</B> כָּל־פְּקוּדֵ֨י הַלְוִיִּ֜ם אֲשֶׁר֩ פָּקַ֨ד מֹשֶׁ֧ה וְׄאַֽׄהֲׄרֹ֛ׄןׄ עַל־פִּ֥י יְהוָ֖ה לְמִשְׁפְּחֹתָ֑ם כָּל־זָכָר֙ מִבֶּן־חֹ֣דֶשׁ וָמַ֔עְלָה שְׁנַ֥יִם וְעֶשְׂרִ֖ים אָֽלֶף׃ {ס}
</TD><TD>
כָּל מִנְיָנֵי לֵיוָאֵי דִּמְנָא מֹשֶׁה וְאַהֲרוֹן, עַל מֵימְרָא דַּייָ--לְזַרְעֲיָתְהוֹן:  כָּל דְּכוּרָא מִבַּר יַרְחָא וּלְעֵילָא, עַסְרִין וּתְרֵין אַלְפִין. {ס}
</TD></TR><TR><TD>
<A NAME="128"> </A>
<B>ג,מ</B> וַיֹּ֨אמֶר יְהוָ֜ה אֶל־מֹשֶׁ֗ה פְּקֹ֨ד כָּל־בְּכֹ֤ר זָכָר֙ לִבְנֵ֣י יִשְׂרָאֵ֔ל מִבֶּן־חֹ֖דֶשׁ וָמָ֑עְלָה וְשָׂ֕א אֵ֖ת מִסְפַּ֥ר שְׁמֹתָֽם׃
</TD><TD>
וַאֲמַר יְיָ לְמֹשֶׁה, מְנִי כָּל בְּכוֹרַיָּא דְּכוּרַיָּא לִבְנֵי יִשְׂרָאֵל, מִבַּר יַרְחָא, וּלְעֵילָא; וְקַבֵּיל, יָת חֻשְׁבַּן שְׁמָהָתְהוֹן. 
</TD></TR><TR><TD>
<A NAME="129"> </A>
<B>ג,מא</B> וְלָֽקַחְתָּ֨ אֶת־הַלְוִיִּ֥ם לִי֙ אֲנִ֣י יְהוָ֔ה תַּ֥חַת כָּל־בְּכֹ֖ר בִּבְנֵ֣י יִשְׂרָאֵ֑ל וְאֵת֙ בֶּֽהֱמַ֣ת הַלְוִיִּ֔ם תַּ֣חַת כָּל־בְּכ֔וֹר בְּבֶֽהֱמַ֖ת בְּנֵ֥י יִשְׂרָאֵֽל׃
</TD><TD>
וּתְקָרֵיב יָת לֵיוָאֵי קֳדָמַי אֲנָא יְיָ, חֲלָף כָּל בֻּכְרָא בִּבְנֵי יִשְׂרָאֵל; וְיָת, בְּעִירָא דְּלֵיוָאֵי, חֲלָף כָּל בֻּכְרָא, בִּבְעִירָא דִּבְנֵי יִשְׂרָאֵל. 
</TD></TR><TR><TD>
<A NAME="130"> </A>
<B>ג,מב</B> וַיִּפְקֹ֣ד מֹשֶׁ֔ה כַּֽאֲשֶׁ֛ר צִוָּ֥ה יְהוָ֖ה אֹת֑וֹ אֶֽת־כָּל־בְּכ֖וֹר בִּבְנֵ֥י יִשְׂרָאֵֽל׃
</TD><TD>
וּמְנָא מֹשֶׁה, כְּמָא דְּפַקֵּיד יְיָ יָתֵיהּ, יָת כָּל בֻּכְרָא, בִּבְנֵי יִשְׂרָאֵל. 
</TD></TR><TR><TD>
<A NAME="131"> </A>
<B>ג,מג</B> וַיְהִי֩ כָל־בְּכ֨וֹר זָכָ֜ר בְּמִסְפַּ֥ר שֵׁמֹ֛ת מִבֶּן־חֹ֥דֶשׁ וָמַ֖עְלָה לִפְקֻֽדֵיהֶ֑ם שְׁנַ֤יִם וְעֶשְׂרִים֙ אֶ֔לֶף שְׁלֹשָׁ֥ה וְשִׁבְעִ֖ים וּמָאתָֽיִם׃ {פ}
</TD><TD>
וַהֲווֹ כָּל בְּכוֹרַיָּא דְּכוּרַיָּא בְּמִנְיַן שְׁמָהָן, מִבַּר יַרְחָא וּלְעֵילָא--לְמִנְיָנֵיהוֹן:  עַסְרִין וּתְרֵין אַלְפִין, וּמָאתַן וְשִׁבְעִין וּתְלָתָא. {פ}
</TD></TR><TR><TD>
<A NAME="132"> </A>
<B>ג,מד</B> וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃
</TD><TD>
וּמַלֵּיל יְיָ, עִם מֹשֶׁה לְמֵימַר. 
</TD></TR><TR><TD>
<A NAME="133"> </A>
<B>ג,מה</B> קַ֣ח אֶת־הַלְוִיִּ֗ם תַּ֤חַת כָּל־בְּכוֹר֙ בִּבְנֵ֣י יִשְׂרָאֵ֔ל וְאֶת־בֶּֽהֱמַ֥ת הַלְוִיִּ֖ם תַּ֣חַת בְּהֶמְתָּ֑ם וְהָֽיוּ־לִ֥י הַלְוִיִּ֖ם אֲנִ֥י יְהוָֽה׃
</TD><TD>
קָרֵיב יָת לֵיוָאֵי, חֲלָף כָּל בֻּכְרָא בִּבְנֵי יִשְׂרָאֵל, וְיָת בְּעִירָא דְּלֵיוָאֵי, חֲלָף בְּעִירְהוֹן; וִיהוֹן מְשַׁמְּשִׁין קֳדָמַי לֵיוָאֵי, אֲנָא יְיָ. 
</TD></TR><TR><TD>
<A NAME="134"> </A>
<B>ג,מו</B> וְאֵת֙ פְּדוּיֵ֣י הַשְּׁלֹשָׁ֔ה וְהַשִּׁבְעִ֖ים וְהַמָּאתָ֑יִם הָעֹֽדְפִים֙ עַל־הַלְוִיִּ֔ם מִבְּכ֖וֹר בְּנֵ֥י יִשְׂרָאֵֽל׃
</TD><TD>
וְיָת פֻּרְקַן מָאתַן וְשִׁבְעִין וּתְלָתָא--דְּיַתִּירִין, עַל לֵיוָאֵי, מִבְּכוֹרַיָּא, דִּבְנֵי יִשְׂרָאֵל. 
</TD></TR><TR><TD>
<A NAME="135"> </A>
<B>ג,מז</B> וְלָֽקַחְתָּ֗ חֲמֵ֧שֶׁת חֲמֵ֛שֶׁת שְׁקָלִ֖ים לַגֻּלְגֹּ֑לֶת בְּשֶׁ֤קֶל הַקֹּ֨דֶשׁ֙ תִּקָּ֔ח עֶשְׂרִ֥ים גֵּרָ֖ה הַשָּֽׁקֶל׃
</TD><TD>
וְתִסַּב, חֲמֵישׁ חֲמֵישׁ סִלְעִין--לְגֻלְגֻּלְתָּא:  בְּסִלְעֵי קֻדְשָׁא תִּסַּב, עַסְרִין מָעִין סִלְעָא. 
</TD></TR><TR><TD>
<A NAME="136"> </A>
<B>ג,מח</B> וְנָֽתַתָּ֣ה הַכֶּ֔סֶף לְאַֽהֲרֹ֖ן וּלְבָנָ֑יו פְּדוּיֵ֕י הָעֹֽדְפִ֖ים בָּהֶֽם׃
</TD><TD>
וְתִתֵּין כַּסְפָּא, לְאַהֲרוֹן וְלִבְנוֹהִי--פֻּרְקַן, דְּיַתִּירִין דִּבְהוֹן. 
</TD></TR><TR><TD>
<A NAME="137"> </A>
<B>ג,מט</B> וַיִּקַּ֣ח מֹשֶׁ֔ה אֵ֖ת כֶּ֣סֶף הַפִּדְי֑וֹם מֵאֵת֙ הָעֹ֣דְפִ֔ים עַ֖ל פְּדוּיֵ֥י הַלְוִיִּֽם׃
</TD><TD>
וּנְסֵיב מֹשֶׁה, יָת כְּסַף פֻּרְקָנְהוֹן--מִן, דְּיַתִּירִין, עַל, פְּרִיקֵי לֵיוָאֵי. 
</TD></TR><TR><TD>
<A NAME="138"> </A>
<B>ג,נ</B> מֵאֵ֗ת בְּכ֛וֹר בְּנֵ֥י יִשְׂרָאֵ֖ל לָקַ֣ח אֶת־הַכָּ֑סֶף חֲמִשָּׁ֨ה וְשִׁשִּׁ֜ים וּשְׁלֹ֥שׁ מֵא֛וֹת וָאֶ֖לֶף בְּשֶׁ֥קֶל הַקֹּֽדֶשׁ׃
</TD><TD>
מִן, בְּכוֹרַיָּא דִּבְנֵי יִשְׂרָאֵל--נְסֵיב יָת כַּסְפָּא:  אֶלֶף, וּתְלָת מְאָה וְשִׁתִּין וַחֲמֵישׁ--סִלְעִין בְּסִלְעֵי קֻדְשָׁא. 
</TD></TR><TR><TD>
<A NAME="139"> </A>
<B>ג,נא</B> וַיִּתֵּ֨ן מֹשֶׁ֜ה אֶת־כֶּ֧סֶף הַפְּדֻיִ֛ם לְאַֽהֲרֹ֥ן וּלְבָנָ֖יו עַל־פִּ֣י יְהוָ֑ה כַּֽאֲשֶׁ֛ר צִוָּ֥ה יְהוָ֖ה אֶת־מֹשֶֽׁה׃ {פ}
</TD><TD>
וִיהַב מֹשֶׁה יָת כְּסַף פְּרִיקַיָּא, לְאַהֲרוֹן וְלִבְנוֹהִי--עַל מֵימְרָא דַּייָ:  כְּמָא דְּפַקֵּיד יְיָ, יָת מֹשֶׁה. {פ}
</TD></TR><TR><TD>
<A NAME="140"> </A>
<B>ד,א</B> וַיְדַבֵּ֣ר יְהוָ֔ה אֶל־מֹשֶׁ֥ה וְאֶֽל־אַהֲרֹ֖ן לֵאמֹֽר׃
</TD><TD>
וּמַלֵּיל יְיָ, עִם מֹשֶׁה וּלְאַהֲרוֹן לְמֵימַר. 
</TD></TR><TR><TD>
<A NAME="141"> </A>
<B>ד,ב</B> נָשֹׂ֗א אֶת־רֹאשׁ֙ בְּנֵ֣י קְהָ֔ת מִתּ֖וֹךְ בְּנֵ֣י לֵוִ֑י לְמִשְׁפְּחֹתָ֖ם לְבֵ֥ית אֲבֹתָֽם׃
</TD><TD>
קַבִּילוּ, יָת חֻשְׁבַּן בְּנֵי קְהָת, מִגּוֹ, בְּנֵי לֵוִי--לְזַרְעֲיָתְהוֹן, לְבֵית אֲבָהָתְהוֹן. 
</TD></TR><TR><TD>
<A NAME="142"> </A>
<B>ד,ג</B> מִבֶּ֨ן שְׁלֹשִׁ֤ים שָׁנָה֙ וָמַ֔עְלָה וְעַ֖ד בֶּן־חֲמִשִּׁ֣ים שָׁנָ֑ה כָּל־בָּא֙ לַצָּבָ֔א לַֽעֲשׂ֥וֹת מְלָאכָ֖ה בְּאֹ֥הֶל מוֹעֵֽד׃
</TD><TD>
מִבַּר תְּלָתִין שְׁנִין וּלְעֵילָא, וְעַד בַּר חַמְשִׁין שְׁנִין--כָּל דְּאָתֵי, לְחֵילָא, לְמֶעֱבַד עֲבִידְתָא, בְּמַשְׁכַּן זִמְנָא. 
</TD></TR><TR><TD>
<A NAME="143"> </A>
<B>ד,ד</B> זֹ֛את עֲבֹדַ֥ת בְּנֵֽי־קְהָ֖ת בְּאֹ֣הֶל מוֹעֵ֑ד קֹ֖דֶשׁ הַקֳּדָשִֽׁים׃
</TD><TD>
דֵּין פֻּלְחַן בְּנֵי קְהָת, בְּמַשְׁכַּן זִמְנָא--קֹדֶשׁ, קֻדְשַׁיָּא. 
</TD></TR><TR><TD>
<A NAME="144"> </A>
<B>ד,ה</B> וּבָ֨א אַֽהֲרֹ֤ן וּבָנָיו֙ בִּנְסֹ֣עַ הַֽמַּחֲנֶ֔ה וְהוֹרִ֕דוּ אֵ֖ת פָּרֹ֣כֶת הַמָּסָ֑ךְ וְכִ֨סּוּ־בָ֔הּ אֵ֖ת אֲרֹ֥ן הָֽעֵדֻֽת׃
</TD><TD>
וְיֵיעוֹל אַהֲרוֹן וּבְנוֹהִי, בְּמִטַּל מַשְׁרִיתָא, וִיפָרְקוּן, יָת פָּרֻכְתָּא דִּפְרָסָא; וִיכַסּוֹן בַּהּ--יָת, אֲרוֹנָא דְּסָהֲדוּתָא. 
</TD></TR><TR><TD>
<A NAME="145"> </A>
<B>ד,ו</B> וְנָֽתְנ֣וּ עָלָ֗יו כְּסוּי֙ ע֣וֹר תַּ֔חַשׁ וּפָֽרְשׂ֧וּ בֶֽגֶד־כְּלִ֛יל תְּכֵ֖לֶת מִלְמָ֑עְלָה וְשָׂמ֖וּ בַּדָּֽיו׃
</TD><TD>
וְיִתְּנוּן עֲלוֹהִי, חוּפָאָה דִּמְשַׁךְ סָסְגוֹנָא, וְיִפְרְסוּן לְבוּשׁ גְּמִיר תַּכְלָא, מִלְּעֵילָא; וִישַׁוּוֹן, אֲרִיחוֹהִי. 
</TD></TR><TR><TD>
<A NAME="146"> </A>
<B>ד,ז</B> וְעַ֣ל ׀ שֻׁלְחַ֣ן הַפָּנִ֗ים יִפְרְשׂוּ֮ בֶּ֣גֶד תְּכֵלֶת֒ וְנָֽתְנ֣וּ עָ֠לָיו אֶת־הַקְּעָרֹ֤ת וְאֶת־הַכַּפֹּת֙ וְאֶת־הַמְּנַקִּיֹּ֔ת וְאֵ֖ת קְשׂ֣וֹת הַנָּ֑סֶךְ וְלֶ֥חֶם הַתָּמִ֖יד עָלָ֥יו יִֽהְיֶֽה׃
</TD><TD>
וְעַל פָּתוּרָא דִּלְחֵים אַפַּיָּא, יִפְרְסוּן לְבוּשׁ תַּכְלָא, וְיִתְּנוּן עֲלוֹהִי יָת מְגִסַּיָּא וְיָת בָּזִכַּיָּא וְיָת מְכִילָתָא, וְיָת קָסְוָת נִסּוּכָא; וְלַחְמָא תְּדִירָא, עֲלוֹהִי יְהֵי. 
</TD></TR><TR><TD>
<A NAME="147"> </A>
<B>ד,ח</B> וּפָֽרְשׂ֣וּ עֲלֵיהֶ֗ם בֶּ֚גֶד תּוֹלַ֣עַת שָׁנִ֔י וְכִסּ֣וּ אֹת֔וֹ בְּמִכְסֵ֖ה ע֣וֹר תָּ֑חַשׁ וְשָׂמ֖וּ אֶת־בַּדָּֽיו׃
</TD><TD>
וְיִפְרְסוּן עֲלֵיהוֹן, לְבוּשׁ צְבַע זְהוֹרִי, וִיכַסּוֹן יָתֵיהּ, בְּחוּפָאָה דִּמְשַׁךְ סָסְגוֹנָא; וִישַׁוּוֹן, יָת אֲרִיחוֹהִי. 
</TD></TR><TR><TD>
<A NAME="148"> </A>
<B>ד,ט</B> וְלָֽקְח֣וּ ׀ בֶּ֣גֶד תְּכֵ֗לֶת וְכִסּ֞וּ אֶת־מְנֹרַ֤ת הַמָּאוֹר֙ וְאֶת־נֵ֣רֹתֶ֔יהָ וְאֶת־מַלְקָחֶ֖יהָ וְאֶת־מַחְתֹּתֶ֑יהָ וְאֵת֙ כָּל־כְּלֵ֣י שַׁמְנָ֔הּ אֲשֶׁ֥ר יְשָֽׁרְתוּ־לָ֖הּ בָּהֶֽם׃
</TD><TD>
וְיִסְּבוּן לְבוּשׁ תַּכְלָא, וִיכַסּוֹן יָת מְנָרְתָא דְּאַנְהוֹרֵי וְיָת בּוֹצִינַהָא, וְיָת צֵיבְתַהָא, וְיָת מַחְתְּיָתַהָא; וְיָת כָּל מָנֵי שִׁמּוּשַׁהּ, דִּישַׁמְּשׁוּן לַהּ בְּהוֹן. 
</TD></TR><TR><TD>
<A NAME="149"> </A>
<B>ד,י</B> וְנָֽתְנ֤וּ אֹתָהּ֙ וְאֶת־כָּל־כֵּלֶ֔יהָ אֶל־מִכְסֵ֖ה ע֣וֹר תָּ֑חַשׁ וְנָֽתְנ֖וּ עַל־הַמּֽוֹט׃
</TD><TD>
וְיִתְּנוּן יָתַהּ וְיָת כָּל מָנַהָא, לְחוּפָאָה דִּמְשַׁךְ סָסְגוֹנָא; וְיִתְּנוּן, עַל אֲרִיחָא. 
</TD></TR><TR><TD>
<A NAME="150"> </A>
<B>ד,יא</B> וְעַ֣ל ׀ מִזְבַּ֣ח הַזָּהָ֗ב יִפְרְשׂוּ֙ בֶּ֣גֶד תְּכֵ֔לֶת וְכִסּ֣וּ אֹת֔וֹ בְּמִכְסֵ֖ה ע֣וֹר תָּ֑חַשׁ וְשָׂמ֖וּ אֶת־בַּדָּֽיו׃
</TD><TD>
וְעַל מַדְבְּחָא דְּדַהְבָּא, יִפְרְסוּן לְבוּשׁ תַּכְלָא, וִיכַסּוֹן יָתֵיהּ, בְּחוּפָאָה דִּמְשַׁךְ סָסְגוֹנָא; וִישַׁוּוֹן, יָת אֲרִיחוֹהִי. 
</TD></TR><TR><TD>
<A NAME="151"> </A>
<B>ד,יב</B> וְלָֽקְחוּ֩ אֶת־כָּל־כְּלֵ֨י הַשָּׁרֵ֜ת אֲשֶׁ֧ר יְשָֽׁרְתוּ־בָ֣ם בַּקֹּ֗דֶשׁ וְנָֽתְנוּ֙ אֶל־בֶּ֣גֶד תְּכֵ֔לֶת וְכִסּ֣וּ אוֹתָ֔ם בְּמִכְסֵ֖ה ע֣וֹר תָּ֑חַשׁ וְנָֽתְנ֖וּ עַל־הַמּֽוֹט׃
</TD><TD>
וְיִסְּבוּן יָת כָּל מָנֵי שִׁמּוּשָׁא דִּישַׁמְּשׁוּן בְּהוֹן בְּקֻדְשָׁא, וְיִתְּנוּן לִלְבוּשׁ תַּכְלָא, וִיכַסּוֹן יָתְהוֹן, בְּחוּפָאָה דִּמְשַׁךְ סָסְגוֹנָא; וְיִתְּנוּן, עַל אֲרִיחָא. 
</TD></TR><TR><TD>
<A NAME="152"> </A>
<B>ד,יג</B> וְדִשְּׁנ֖וּ אֶת־הַמִּזְבֵּ֑חַ וּפָֽרְשׂ֣וּ עָלָ֔יו בֶּ֖גֶד אַרְגָּמָֽן׃
</TD><TD>
וְיִסְפּוֹן, יָת קִטְמָא דְּמַדְבְּחָא; וְיִפְרְסוּן עֲלוֹהִי, לְבוּשׁ אַרְגְּוָן. 
</TD></TR><TR><TD>
<A NAME="153"> </A>
<B>ד,יד</B> וְנָֽתְנ֣וּ עָ֠לָיו אֶֽת־כָּל־כֵּלָ֞יו אֲשֶׁ֣ר יְֽשָׁרְת֧וּ עָלָ֣יו בָּהֶ֗ם אֶת־הַמַּחְתֹּ֤ת אֶת־הַמִּזְלָגֹת֙ וְאֶת־הַיָּעִ֣ים וְאֶת־הַמִּזְרָקֹ֔ת כֹּ֖ל כְּלֵ֣י הַמִּזְבֵּ֑חַ וּפָֽרְשׂ֣וּ עָלָ֗יו כְּס֛וּי ע֥וֹר תַּ֖חַשׁ וְשָׂמ֥וּ בַדָּֽיו׃
</TD><TD>
וְיִתְּנוּן עֲלוֹהִי יָת כָּל מָנוֹהִי דִּישַׁמְּשׁוּן עֲלוֹהִי בְּהוֹן, יָת מַחְתְּיָתָא וְיָת צִנּוֹרְיָתָא וְיָת מַגְרוֹפְיָתָא וְיָת מִזְרְקַיָּא--כֹּל, מָנֵי מַדְבְּחָא; וְיִפְרְסוֹן עֲלוֹהִי, חוּפָאָה דִּמְשַׁךְ סָסְגוֹנָא--וִישַׁוּוֹן אֲרִיחוֹהִי. 
</TD></TR><TR><TD>
<A NAME="154"> </A>
<B>ד,טו</B> וְכִלָּ֣ה אַֽהֲרֹן־וּ֠בָנָיו לְכַסֹּ֨ת אֶת־הַקֹּ֜דֶשׁ וְאֶת־כָּל־כְּלֵ֣י הַקֹּדֶשׁ֮ בִּנְסֹ֣עַ הַֽמַּחֲנֶה֒ וְאַֽחֲרֵי־כֵ֗ן יָבֹ֤אוּ בְנֵֽי־קְהָת֙ לָשֵׂ֔את וְלֹֽא־יִגְּע֥וּ אֶל־הַקֹּ֖דֶשׁ וָמֵ֑תוּ אֵ֛לֶּה מַשָּׂ֥א בְנֵֽי־קְהָ֖ת בְּאֹ֥הֶל מוֹעֵֽד׃
</TD><TD>
וִישֵׁיצֵי אַהֲרוֹן וּבְנוֹהִי לְכַסָּאָה יָת קֻדְשָׁא וְיָת כָּל מָנֵי קֻדְשָׁא, בְּמִטַּל מַשְׁרִיתָא, וּבָתַר כֵּין יֵיעֲלוּן בְּנֵי קְהָת לְמִטַּל, וְלָא יִקְרְבוּן לְקֻדְשָׁא וְלָא יְמוּתוּן; אִלֵּין מַטוּל בְּנֵי קְהָת, בְּמַשְׁכַּן זִמְנָא. 
</TD></TR><TR><TD>
<A NAME="155"> </A>
<B>ד,טז</B> וּפְקֻדַּ֞ת אֶלְעָזָ֣ר ׀ בֶּן־אַֽהֲרֹ֣ן הַכֹּהֵ֗ן שֶׁ֤מֶן הַמָּאוֹר֙ וּקְטֹ֣רֶת הַסַּמִּ֔ים וּמִנְחַ֥ת הַתָּמִ֖יד וְשֶׁ֣מֶן הַמִּשְׁחָ֑ה פְּקֻדַּ֗ת כָּל־הַמִּשְׁכָּן֙ וְכָל־אֲשֶׁר־בּ֔וֹ בְּקֹ֖דֶשׁ וּבְכֵלָֽיו׃ {פ}
</TD><TD>
וְדִמְסִיר לְאֶלְעָזָר בַּר אַהֲרוֹן כָּהֲנָא, מִשְׁחָא דְּאַנְהָרוּתָא וּקְטֹרֶת בֻּסְמַיָּא, וּמִנְחָתָא תְּדִירָא, וּמִשְׁחָא דִּרְבוּתָא:  מָסְרַת, כָּל מַשְׁכְּנָא וְכָל דְּבֵיהּ, בְּקֻדְשָׁא, וּבְמָנוֹהִי. {פ}
</TD></TR><TR><TD>
<A NAME="156"> </A>
<B>ד,יז</B> וַיְדַבֵּ֣ר יְהוָ֔ה אֶל־מֹשֶׁ֥ה וְאֶֽל־אַהֲרֹ֖ן לֵאמֹֽר׃
</TD><TD>
וּמַלֵּיל יְיָ, עִם מֹשֶׁה וּלְאַהֲרוֹן לְמֵימַר. 
</TD></TR><TR><TD>
<A NAME="157"> </A>
<B>ד,יח</B> אַל־תַּכְרִ֕יתוּ אֶת־שֵׁ֖בֶט מִשְׁפְּחֹ֣ת הַקְּהָתִ֑י מִתּ֖וֹךְ הַלְוִיִּֽם׃
</TD><TD>
לָא תְּשֵׁיצוֹן, יָת שֵׁיבַט זַרְעֲיָת קְהָת, מִגּוֹ, לֵיוָאֵי. 
</TD></TR><TR><TD>
<A NAME="158"> </A>
<B>ד,יט</B> וְזֹ֣את ׀ עֲשׂ֣וּ לָהֶ֗ם וְחָיוּ֙ וְלֹ֣א יָמֻ֔תוּ בְּגִשְׁתָּ֖ם אֶת־קֹ֣דֶשׁ הַקֳּדָשִׁ֑ים אַֽהֲרֹ֤ן וּבָנָיו֙ יָבֹ֔אוּ וְשָׂמ֣וּ אוֹתָ֗ם אִ֥ישׁ אִ֛ישׁ עַל־עֲבֹֽדָת֖וֹ וְאֶל־מַשָּׂאֽוֹ׃
</TD><TD>
וְדָא עֲבִידוּ לְהוֹן, וְיֵיחוֹן וְלָא יְמוּתוּן, בְּמִקְרַבְהוֹן, לְקֹדֶשׁ קֻדְשַׁיָּא:  אַהֲרוֹן וּבְנוֹהִי, יֵיעֲלוּן, וִימַנּוֹן יָתְהוֹן גְּבַר גְּבַר עַל פֻּלְחָנֵיהּ, וּלְמַטוּלֵיהּ. 
</TD></TR><TR><TD>
<A NAME="159"> </A>
<B>ד,כ</B> וְלֹֽא־יָבֹ֧אוּ לִרְא֛וֹת כְּבַלַּ֥ע אֶת־הַקֹּ֖דֶשׁ וָמֵֽתוּ׃ {פ}
</TD><TD>
וְלָא יֵיעֲלוּן לְמִחְזֵי כַּד מְכַסַּן יָת מָנֵי קֻדְשָׁא, וְלָא יְמוּתוּן. {פ}
</TD></TR>
</TABLE>
</DIV></BODY></HTML>
