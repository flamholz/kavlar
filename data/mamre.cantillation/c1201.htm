<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="c.css" TYPE="text/css">
<TITLE>תנ"ך - יחזקאל פרק א</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
יחזקאל - פרק
א
<A HREF="c1202.htm">ב</A>
<A HREF="c1203.htm">ג</A>
<A HREF="c1204.htm">ד</A>
<A HREF="c1205.htm">ה</A>
<A HREF="c1206.htm">ו</A>
<A HREF="c1207.htm">ז</A>
<A HREF="c1208.htm">ח</A>
<A HREF="c1209.htm">ט</A>
<A HREF="c1210.htm">י</A>
<A HREF="c1211.htm">יא</A>
<A HREF="c1212.htm">יב</A>
<A HREF="c1213.htm">יג</A>
<A HREF="c1214.htm">יד</A>
<A HREF="c1215.htm">טו</A>
<A HREF="c1216.htm">טז</A>
<A HREF="c1217.htm">יז</A>
<A HREF="c1218.htm">יח</A>
<A HREF="c1219.htm">יט</A>
<A HREF="c1220.htm">כ</A>
<A HREF="c1221.htm">כא</A>
<A HREF="c1222.htm">כב</A>
<A HREF="c1223.htm">כג</A>
<A HREF="c1224.htm">כד</A>
<A HREF="c1225.htm">כה</A>
<A HREF="c1226.htm">כו</A>
<A HREF="c1227.htm">כז</A>
<A HREF="c1228.htm">כח</A>
<A HREF="c1229.htm">כט</A>
<A HREF="c1230.htm">ל</A>
<A HREF="c1231.htm">לא</A>
<A HREF="c1232.htm">לב</A>
<A HREF="c1233.htm">לג</A>
<A HREF="c1234.htm">לד</A>
<A HREF="c1235.htm">לה</A>
<A HREF="c1236.htm">לו</A>
<A HREF="c1237.htm">לז</A>
<A HREF="c1238.htm">לח</A>
<A HREF="c1239.htm">לט</A>
<A HREF="c1240.htm">מ</A>
<A HREF="c1241.htm">מא</A>
<A HREF="c1242.htm">מב</A>
<A HREF="c1243.htm">מג</A>
<A HREF="c1244.htm">מד</A>
<A HREF="c1245.htm">מה</A>
<A HREF="c1246.htm">מו</A>
<A HREF="c1247.htm">מז</A>
<A HREF="c1248.htm">מח</A>
</P>
<HR>

<H1>יחזקאל פרק א</H1>

<A NAME="1"> </A>
<P><B>א</B> וַיְהִ֣י ׀ בִּשְׁלֹשִׁ֣ים שָׁנָ֗ה בָּֽרְבִיעִי֙ בַּֽחֲמִשָּׁ֣ה לַחֹ֔דֶשׁ וַֽאֲנִ֥י בְתֽוֹךְ־הַגּוֹלָ֖ה עַל־נְהַר־כְּבָ֑ר נִפְתְּחוּ֙ הַשָּׁמַ֔יִם וָֽאֶרְאֶ֖ה מַרְא֥וֹת אֱלֹהִֽים׃
<A NAME="2"> </A>
<B>ב</B> בַּֽחֲמִשָּׁ֖ה לַחֹ֑דֶשׁ הִ֚יא הַשָּׁנָ֣ה הַֽחֲמִישִׁ֔ית לְגָל֖וּת הַמֶּ֥לֶךְ יֽוֹיָכִֽין׃
<A NAME="3"> </A>
<B>ג</B> הָיֹ֣ה הָיָ֣ה דְבַר־יְ֠הוָה אֶל־יְחֶזְקֵ֨אל בֶּן־בּוּזִ֧י הַכֹּהֵ֛ן בְּאֶ֥רֶץ כַּשְׂדִּ֖ים עַל־נְהַר־כְּבָ֑ר וַתְּהִ֥י עָלָ֛יו שָׁ֖ם יַד־יְהוָֽה׃
<A NAME="4"> </A>
<B>ד</B> וָאֵ֡רֶא וְהִנֵּה֩ ר֨וּחַ סְעָרָ֜ה בָּאָ֣ה מִן־הַצָּפ֗וֹן עָנָ֤ן גָּדוֹל֙ וְאֵ֣שׁ מִתְלַקַּ֔חַת וְנֹ֥גַֽהּ ל֖וֹ סָבִ֑יב וּמִ֨תּוֹכָ֔הּ כְּעֵ֥ין הַֽחַשְׁמַ֖ל מִתּ֥וֹךְ הָאֵֽשׁ׃
<A NAME="5"> </A>
<B>ה</B> וּמִ֨תּוֹכָ֔הּ דְּמ֖וּת אַרְבַּ֣ע חַיּ֑וֹת וְזֶה֙ מַרְאֵיהֶ֔ן דְּמ֥וּת אָדָ֖ם לָהֵֽנָּה׃
<A NAME="6"> </A>
<B>ו</B> וְאַרְבָּעָ֥ה פָנִ֖ים לְאֶחָ֑ת וְאַרְבַּ֥ע כְּנָפַ֖יִם לְאַחַ֥ת לָהֶֽם׃
<A NAME="7"> </A>
<B>ז</B> וְרַגְלֵיהֶ֖ם רֶ֣גֶל יְשָׁרָ֑ה וְכַ֣ף רַגְלֵיהֶ֗ם כְּכַף֙ רֶ֣גֶל עֵ֔גֶל וְנֹ֣צְצִ֔ים כְּעֵ֖ין נְחֹ֥שֶׁת קָלָֽל׃
<A NAME="8"> </A>
<B>ח</B> וידו (וִידֵ֣י) אָדָ֗ם מִתַּ֨חַת֙ כַּנְפֵיהֶ֔ם עַ֖ל אַרְבַּ֣עַת רִבְעֵיהֶ֑ם וּפְנֵיהֶ֥ם וְכַנְפֵיהֶ֖ם לְאַרְבַּעְתָּֽם׃
<A NAME="9"> </A>
<B>ט</B> חֹ֥בְרֹ֛ת אִשָּׁ֥ה אֶל־אֲחוֹתָ֖הּ כַּנְפֵיהֶ֑ם לֹֽא־יִסַּ֣בּוּ בְלֶכְתָּ֔ן אִ֛ישׁ אֶל־עֵ֥בֶר פָּנָ֖יו יֵלֵֽכוּ׃
<A NAME="10"> </A>
<B>י</B> וּדְמ֣וּת פְּנֵיהֶם֮ פְּנֵ֣י אָדָם֒ וּפְנֵ֨י אַרְיֵ֤ה אֶל־הַיָּמִין֙ לְאַרְבַּעְתָּ֔ם וּפְנֵי־שׁ֥וֹר מֵֽהַשְּׂמֹ֖אול לְאַרְבַּעְתָּ֑ן וּפְנֵי־נֶ֖שֶׁר לְאַרְבַּעְתָּֽן׃
<A NAME="11"> </A>
<B>יא</B> וּפְנֵיהֶ֕ם וְכַנְפֵיהֶ֥ם פְּרֻד֖וֹת מִלְמָ֑עְלָה לְאִ֗ישׁ שְׁ֚תַּיִם חֹֽבְר֣וֹת אִ֔ישׁ וּשְׁתַּ֣יִם מְכַסּ֔וֹת אֵ֖ת גְּוִיֹּֽתֵיהֶֽנָה׃
<A NAME="12"> </A>
<B>יב</B> וְאִ֛ישׁ אֶל־עֵ֥בֶר פָּנָ֖יו יֵלֵ֑כוּ אֶ֣ל אֲשֶׁר֩ יִֽהְיֶה־שָּׁ֨מָּה הָר֤וּחַ לָלֶ֨כֶת֙ יֵלֵ֔כוּ לֹ֥א יִסַּ֖בּוּ בְּלֶכְתָּֽן׃
<A NAME="13"> </A>
<B>יג</B> וּדְמ֨וּת הַֽחַיּ֜וֹת מַרְאֵיהֶ֣ם כְּגַֽחֲלֵי־אֵ֗שׁ בֹּֽעֲרוֹת֙ כְּמַרְאֵ֣ה הַלַּפִּדִ֔ים הִ֕יא מִתְהַלֶּ֖כֶת בֵּ֣ין הַֽחַיּ֑וֹת וְנֹ֣גַהּ לָאֵ֔שׁ וּמִן־הָאֵ֖שׁ יוֹצֵ֥א בָרָֽק׃
<A NAME="14"> </A>
<B>יד</B> וְהַֽחַיּ֖וֹת רָצ֣וֹא וָשׁ֑וֹב כְּמַרְאֵ֖ה הַבָּזָֽק׃
<A NAME="15"> </A>
<B>טו</B> וָאֵ֖רֶא הַֽחַיּ֑וֹת וְהִנֵּה֩ אוֹפַ֨ן אֶחָ֥ד בָּאָ֛רֶץ אֵ֥צֶל הַֽחַיּ֖וֹת לְאַרְבַּ֥עַת פָּנָֽיו׃
<A NAME="16"> </A>
<B>טז</B> מַרְאֵ֨ה הָאֽוֹפַנִּ֤ים וּמַֽעֲשֵׂיהֶם֙ כְּעֵ֣ין תַּרְשִׁ֔ישׁ וּדְמ֥וּת אֶחָ֖ד לְאַרְבַּעְתָּ֑ן וּמַרְאֵיהֶם֙ וּמַ֣עֲשֵׂיהֶ֔ם כַּֽאֲשֶׁ֛ר יִֽהְיֶ֥ה הָֽאוֹפַ֖ן בְּת֥וֹךְ הָֽאוֹפָֽן׃
<A NAME="17"> </A>
<B>יז</B> עַל־אַרְבַּ֥עַת רִבְעֵיהֶ֖ן בְּלֶכְתָּ֣ם יֵלֵ֑כוּ לֹ֥א יִסַּ֖בּוּ בְּלֶכְתָּֽן׃
<A NAME="18"> </A>
<B>יח</B> וְגַ֨בֵּיהֶ֔ן וְגֹ֥בַהּ לָהֶ֖ם וְיִרְאָ֣ה לָהֶ֑ם וְגַבֹּתָ֗ם מְלֵאֹ֥ת עֵינַ֛יִם סָבִ֖יב לְאַרְבַּעְתָּֽן׃
<A NAME="19"> </A>
<B>יט</B> וּבְלֶ֨כֶת֙ הַֽחַיּ֔וֹת יֵֽלְכ֥וּ הָאֽוֹפַנִּ֖ים אֶצְלָ֑ם וּבְהִנָּשֵׂ֤א הַֽחַיּוֹת֙ מֵעַ֣ל הָאָ֔רֶץ יִנָּֽשְׂא֖וּ הָאֽוֹפַנִּֽים׃
<A NAME="20"> </A>
<B>כ</B> עַ֣ל אֲשֶׁר֩ יִֽהְיֶה־שָּׁ֨ם הָר֤וּחַ לָלֶ֨כֶת֙ יֵלֵ֔כוּ שָׁ֥מָּה הָר֖וּחַ לָלֶ֑כֶת וְהָאֽוֹפַנִּ֗ים יִנָּֽשְׂאוּ֙ לְעֻמָּתָ֔ם כִּ֛י ר֥וּחַ הַֽחַיָּ֖ה בָּאֽוֹפַנִּֽים׃
<A NAME="21"> </A>
<B>כא</B> בְּלֶכְתָּ֣ם יֵלֵ֔כוּ וּבְעָמְדָ֖ם יַֽעֲמֹ֑דוּ וּֽבְהִנָּשְׂאָ֞ם מֵעַ֣ל הָאָ֗רֶץ יִנָּֽשְׂא֤וּ הָאֽוֹפַנִּים֙ לְעֻמָּתָ֔ם כִּ֛י ר֥וּחַ הַֽחַיָּ֖ה בָּאֽוֹפַנִּֽים׃
<A NAME="22"> </A>
<B>כב</B> וּדְמ֞וּת עַל־רָאשֵׁ֤י הַֽחַיָּה֙ רָקִ֔יעַ כְּעֵ֖ין הַקֶּ֣רַח הַנּוֹרָ֑א נָט֥וּי עַל־רָֽאשֵׁיהֶ֖ם מִלְמָֽעְלָה׃
<A NAME="23"> </A>
<B>כג</B> וְתַ֨חַת֙ הָֽרָקִ֔יעַ כַּנְפֵיהֶ֣ם יְשָׁר֔וֹת אִשָּׁ֖ה אֶל־אֲחוֹתָ֑הּ לְאִ֗ישׁ שְׁתַּ֤יִם מְכַסּוֹת֙ לָהֵ֔נָּה וּלְאִ֗ישׁ שְׁתַּ֤יִם מְכַסּוֹת֙ לָהֵ֔נָּה אֵ֖ת גְּוִיֹּֽתֵיהֶֽם׃
<A NAME="24"> </A>
<B>כד</B> וָֽאֶשְׁמַ֣ע אֶת־ק֣וֹל כַּנְפֵיהֶ֡ם כְּקוֹל֩ מַ֨יִם רַבִּ֤ים כְּקוֹל־שַׁדַּי֙ בְּלֶכְתָּ֔ם ק֥וֹל הֲמֻלָּ֖ה כְּק֣וֹל מַֽחֲנֶ֑ה בְּעָמְדָ֖ם תְּרַפֶּ֥ינָה כַנְפֵיהֶֽן׃
<A NAME="25"> </A>
<B>כה</B> וַיְהִי־ק֕וֹל מֵעַ֕ל לָֽרָקִ֖יעַ אֲשֶׁ֣ר עַל־רֹאשָׁ֑ם בְּעָמְדָ֖ם תְּרַפֶּ֥ינָה כַנְפֵיהֶֽן׃
<A NAME="26"> </A>
<B>כו</B> וּמִמַּ֗עַל לָֽרָקִ֨יעַ֙ אֲשֶׁ֣ר עַל־רֹאשָׁ֔ם כְּמַרְאֵ֥ה אֶֽבֶן־סַפִּ֖יר דְּמ֣וּת כִּסֵּ֑א וְעַל֙ דְּמ֣וּת הַכִּסֵּ֔א דְּמ֞וּת כְּמַרְאֵ֥ה אָדָ֛ם עָלָ֖יו מִלְמָֽעְלָה׃
<A NAME="27"> </A>
<B>כז</B> וָאֵ֣רֶא ׀ כְּעֵ֣ין חַשְׁמַ֗ל כְּמַרְאֵה־אֵ֤שׁ בֵּֽית־לָהּ֙ סָבִ֔יב מִמַּרְאֵ֥ה מָתְנָ֖יו וּלְמָ֑עְלָה וּמִמַּרְאֵ֤ה מָתְנָיו֙ וּלְמַ֔טָּה רָאִ֨יתִי֙ כְּמַרְאֵה־אֵ֔שׁ וְנֹ֥גַֽהּ ל֖וֹ סָבִֽיב׃
<A NAME="28"> </A>
<B>כח</B> כְּמַרְאֵ֣ה הַקֶּ֡שֶׁת אֲשֶׁר֩ יִֽהְיֶ֨ה בֶֽעָנָ֜ן בְּי֣וֹם הַגֶּ֗שֶׁם כֵּ֣ן מַרְאֵ֤ה הַנֹּ֨גַהּ֙ סָבִ֔יב ה֕וּא מַרְאֵ֖ה דְּמ֣וּת כְּבוֹד־יְהוָ֑ה וָֽאֶרְאֶה֙ וָֽאֶפֹּ֣ל עַל־פָּנַ֔י וָֽאֶשְׁמַ֖ע ק֥וֹל מְדַבֵּֽר׃ {פ}</P>

<HR>
<P CLASS=s>
<A HREF="c0.htm">תנ"ך</A> -
יחזקאל - פרק
א
<A HREF="c1202.htm">ב</A>
<A HREF="c1203.htm">ג</A>
<A HREF="c1204.htm">ד</A>
<A HREF="c1205.htm">ה</A>
<A HREF="c1206.htm">ו</A>
<A HREF="c1207.htm">ז</A>
<A HREF="c1208.htm">ח</A>
<A HREF="c1209.htm">ט</A>
<A HREF="c1210.htm">י</A>
<A HREF="c1211.htm">יא</A>
<A HREF="c1212.htm">יב</A>
<A HREF="c1213.htm">יג</A>
<A HREF="c1214.htm">יד</A>
<A HREF="c1215.htm">טו</A>
<A HREF="c1216.htm">טז</A>
<A HREF="c1217.htm">יז</A>
<A HREF="c1218.htm">יח</A>
<A HREF="c1219.htm">יט</A>
<A HREF="c1220.htm">כ</A>
<A HREF="c1221.htm">כא</A>
<A HREF="c1222.htm">כב</A>
<A HREF="c1223.htm">כג</A>
<A HREF="c1224.htm">כד</A>
<A HREF="c1225.htm">כה</A>
<A HREF="c1226.htm">כו</A>
<A HREF="c1227.htm">כז</A>
<A HREF="c1228.htm">כח</A>
<A HREF="c1229.htm">כט</A>
<A HREF="c1230.htm">ל</A>
<A HREF="c1231.htm">לא</A>
<A HREF="c1232.htm">לב</A>
<A HREF="c1233.htm">לג</A>
<A HREF="c1234.htm">לד</A>
<A HREF="c1235.htm">לה</A>
<A HREF="c1236.htm">לו</A>
<A HREF="c1237.htm">לז</A>
<A HREF="c1238.htm">לח</A>
<A HREF="c1239.htm">לט</A>
<A HREF="c1240.htm">מ</A>
<A HREF="c1241.htm">מא</A>
<A HREF="c1242.htm">מב</A>
<A HREF="c1243.htm">מג</A>
<A HREF="c1244.htm">מד</A>
<A HREF="c1245.htm">מה</A>
<A HREF="c1246.htm">מו</A>
<A HREF="c1247.htm">מז</A>
<A HREF="c1248.htm">מח</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c1201')</SCRIPT></P>
</BODY></HTML>
