<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="c.css" TYPE="text/css">
<TITLE>תנ"ך - ישעיהו פרק לב</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
ישעיהו - פרק
<A HREF="c1001.htm">א</A>
<A HREF="c1002.htm">ב</A>
<A HREF="c1003.htm">ג</A>
<A HREF="c1004.htm">ד</A>
<A HREF="c1005.htm">ה</A>
<A HREF="c1006.htm">ו</A>
<A HREF="c1007.htm">ז</A>
<A HREF="c1008.htm">ח</A>
<A HREF="c1009.htm">ט</A>
<A HREF="c1010.htm">י</A>
<A HREF="c1011.htm">יא</A>
<A HREF="c1012.htm">יב</A>
<A HREF="c1013.htm">יג</A>
<A HREF="c1014.htm">יד</A>
<A HREF="c1015.htm">טו</A>
<A HREF="c1016.htm">טז</A>
<A HREF="c1017.htm">יז</A>
<A HREF="c1018.htm">יח</A>
<A HREF="c1019.htm">יט</A>
<A HREF="c1020.htm">כ</A>
<A HREF="c1021.htm">כא</A>
<A HREF="c1022.htm">כב</A>
<A HREF="c1023.htm">כג</A>
<A HREF="c1024.htm">כד</A>
<A HREF="c1025.htm">כה</A>
<A HREF="c1026.htm">כו</A>
<A HREF="c1027.htm">כז</A>
<A HREF="c1028.htm">כח</A>
<A HREF="c1029.htm">כט</A>
<A HREF="c1030.htm">ל</A>
<A HREF="c1031.htm">לא</A>
לב
<A HREF="c1033.htm">לג</A>
<A HREF="c1034.htm">לד</A>
<A HREF="c1035.htm">לה</A>
<A HREF="c1036.htm">לו</A>
<A HREF="c1037.htm">לז</A>
<A HREF="c1038.htm">לח</A>
<A HREF="c1039.htm">לט</A>
<A HREF="c1040.htm">מ</A>
<A HREF="c1041.htm">מא</A>
<A HREF="c1042.htm">מב</A>
<A HREF="c1043.htm">מג</A>
<A HREF="c1044.htm">מד</A>
<A HREF="c1045.htm">מה</A>
<A HREF="c1046.htm">מו</A>
<A HREF="c1047.htm">מז</A>
<A HREF="c1048.htm">מח</A>
<A HREF="c1049.htm">מט</A>
<A HREF="c1050.htm">נ</A>
<A HREF="c1051.htm">נא</A>
<A HREF="c1052.htm">נב</A>
<A HREF="c1053.htm">נג</A>
<A HREF="c1054.htm">נד</A>
<A HREF="c1055.htm">נה</A>
<A HREF="c1056.htm">נו</A>
<A HREF="c1057.htm">נז</A>
<A HREF="c1058.htm">נח</A>
<A HREF="c1059.htm">נט</A>
<A HREF="c1060.htm">ס</A>
<A HREF="c1061.htm">סא</A>
<A HREF="c1062.htm">סב</A>
<A HREF="c1063.htm">סג</A>
<A HREF="c1064.htm">סד</A>
<A HREF="c1065.htm">סה</A>
<A HREF="c1066.htm">סו</A>
</P>
<HR>

<H1>ישעיהו פרק לב</H1>

<A NAME="1"> </A>
<P><B>א</B> הֵ֥ן לְצֶ֖דֶק יִמְלָךְ־מֶ֑לֶךְ וּלְשָׂרִ֖ים לְמִשְׁפָּ֥ט יָשֹֽׂרוּ׃
<A NAME="2"> </A>
<B>ב</B> וְהָֽיָה־אִ֥ישׁ כְּמַֽחֲבֵא־ר֖וּחַ וְסֵ֣תֶר זָ֑רֶם כְּפַלְגֵי־מַ֣יִם בְּצָי֔וֹן כְּצֵ֥ל סֶֽלַע־כָּבֵ֖ד בְּאֶ֥רֶץ עֲיֵפָֽה׃
<A NAME="3"> </A>
<B>ג</B> וְלֹ֥א תִשְׁעֶ֖ינָה עֵינֵ֣י רֹאִ֑ים וְאָזְנֵ֥י שֹֽׁמְעִ֖ים תִּקְשַֽׁבְנָה׃
<A NAME="4"> </A>
<B>ד</B> וּלְבַ֥ב נִמְהָרִ֖ים יָבִ֣ין לָדָ֑עַת וּלְשׁ֣וֹן עִלְּגִ֔ים תְּמַהֵ֖ר לְדַבֵּ֥ר צָחֽוֹת׃
<A NAME="5"> </A>
<B>ה</B> לֹֽא־יִקָּרֵ֥א ע֛וֹד לְנָבָ֖ל נָדִ֑יב וּלְכִילַ֕י לֹ֥א יֵֽאָמֵ֖ר שֽׁוֹעַ׃
<A NAME="6"> </A>
<B>ו</B> כִּ֤י נָבָל֙ נְבָלָ֣ה יְדַבֵּ֔ר וְלִבּ֖וֹ יַֽעֲשֶׂה־אָ֑וֶן לַֽעֲשׂ֣וֹת חֹ֗נֶף וּלְדַבֵּ֤ר אֶל־יְהוָה֙ תּוֹעָ֔ה לְהָרִיק֙ נֶ֣פֶשׁ רָעֵ֔ב וּמַשְׁקֶ֥ה צָמֵ֖א יַחְסִֽיר׃
<A NAME="7"> </A>
<B>ז</B> וְכֵלַ֖י כֵּלָ֣יו רָעִ֑ים ה֚וּא זִמּ֣וֹת יָעָ֔ץ לְחַבֵּ֤ל ענוים (עֲנִיִּים֙) בְּאִמְרֵי־שֶׁ֔קֶר וּבְדַבֵּ֥ר אֶבְי֖וֹן מִשְׁפָּֽט׃
<A NAME="8"> </A>
<B>ח</B> וְנָדִ֖יב נְדִיב֣וֹת יָעָ֑ץ וְה֖וּא עַל־נְדִיב֥וֹת יָקֽוּם׃ {ס}
<A NAME="9"> </A>
<B>ט</B> נָשִׁים֙ שַֽׁאֲנַנּ֔וֹת קֹ֖מְנָה שְׁמַ֣עְנָה קוֹלִ֑י בָּנוֹת֙ בֹּֽטְח֔וֹת הַאְזֵ֖נָּה אִמְרָתִֽי׃
<A NAME="10"> </A>
<B>י</B> יָמִים֙ עַל־שָׁנָ֔ה תִּרְגַּ֖זְנָה בֹּֽטְח֑וֹת כִּ֚י כָּלָ֣ה בָצִ֔יר אֹ֖סֶף בְּלִ֥י יָבֽוֹא׃
<A NAME="11"> </A>
<B>יא</B> חִרְדוּ֙ שַֽׁאֲנַנּ֔וֹת רְגָ֖זָה בֹּֽטְח֑וֹת פְּשֹׁ֣טָֽה וְעֹ֔רָה וַֽחֲג֖וֹרָה עַל־חֲלָצָֽיִם׃
<A NAME="12"> </A>
<B>יב</B> עַל־שָׁדַ֖יִם סֹֽפְדִ֑ים עַל־שְׂדֵי־חֶ֕מֶד עַל־גֶּ֖פֶן פֹּֽרִיָּֽה׃
<A NAME="13"> </A>
<B>יג</B> עַ֚ל אַדְמַ֣ת עַמִּ֔י ק֥וֹץ שָׁמִ֖יר תַּֽעֲלֶ֑ה כִּ֚י עַל־כָּל־בָּתֵּ֣י מָשׂ֔וֹשׂ קִרְיָ֖ה עַלִּיזָֽה׃
<A NAME="14"> </A>
<B>יד</B> כִּֽי־אַרְמ֣וֹן נֻטָּ֔שׁ הֲמ֥וֹן עִ֖יר עֻזָּ֑ב עֹ֣פֶל וָבַ֜חַן הָיָ֨ה בְעַ֤ד מְעָרוֹת֙ עַד־עוֹלָ֔ם מְשׂ֥וֹשׂ פְּרָאִ֖ים מִרְעֵ֥ה עֲדָרִֽים׃
<A NAME="15"> </A>
<B>טו</B> עַד־יֵ֨עָרֶ֥ה עָלֵ֛ינוּ ר֖וּחַ מִמָּר֑וֹם וְהָיָ֤ה מִדְבָּר֙ לַכַּרְמֶ֔ל וכרמל (וְהַכַּרְמֶ֖ל) לַיַּ֥עַר יֵֽחָשֵֽׁב׃
<A NAME="16"> </A>
<B>טז</B> וְשָׁכַ֥ן בַּמִּדְבָּ֖ר מִשְׁפָּ֑ט וּצְדָקָ֖ה בַּכַּרְמֶ֥ל תֵּשֵֽׁב׃
<A NAME="17"> </A>
<B>יז</B> וְהָיָ֛ה מַֽעֲשֵׂ֥ה הַצְּדָקָ֖ה שָׁל֑וֹם וַֽעֲבֹדַת֙ הַצְּדָקָ֔ה הַשְׁקֵ֥ט וָבֶ֖טַח עַד־עוֹלָֽם׃
<A NAME="18"> </A>
<B>יח</B> וְיָשַׁ֥ב עַמִּ֖י בִּנְוֵ֣ה שָׁל֑וֹם וּֽבְמִשְׁכְּנוֹת֙ מִבְטַחִ֔ים וּבִמְנוּחֹ֖ת שַֽׁאֲנַנּֽוֹת׃
<A NAME="19"> </A>
<B>יט</B> וּבָרַ֖ד בְּרֶ֣דֶת הַיָּ֑עַר וּבַשִּׁפְלָ֖ה תִּשְׁפַּ֥ל הָעִֽיר׃
<A NAME="20"> </A>
<B>כ</B> אַשְׁרֵיכֶ֕ם זֹֽרְעֵ֖י עַל־כָּל־מָ֑יִם מְשַׁלְּחֵ֥י רֶֽגֶל־הַשּׁ֖וֹר וְהַֽחֲמֽוֹר׃ {ס}</P>

<HR>
<P CLASS=s>
<A HREF="c0.htm">תנ"ך</A> -
ישעיהו - פרק
<A HREF="c1001.htm">א</A>
<A HREF="c1002.htm">ב</A>
<A HREF="c1003.htm">ג</A>
<A HREF="c1004.htm">ד</A>
<A HREF="c1005.htm">ה</A>
<A HREF="c1006.htm">ו</A>
<A HREF="c1007.htm">ז</A>
<A HREF="c1008.htm">ח</A>
<A HREF="c1009.htm">ט</A>
<A HREF="c1010.htm">י</A>
<A HREF="c1011.htm">יא</A>
<A HREF="c1012.htm">יב</A>
<A HREF="c1013.htm">יג</A>
<A HREF="c1014.htm">יד</A>
<A HREF="c1015.htm">טו</A>
<A HREF="c1016.htm">טז</A>
<A HREF="c1017.htm">יז</A>
<A HREF="c1018.htm">יח</A>
<A HREF="c1019.htm">יט</A>
<A HREF="c1020.htm">כ</A>
<A HREF="c1021.htm">כא</A>
<A HREF="c1022.htm">כב</A>
<A HREF="c1023.htm">כג</A>
<A HREF="c1024.htm">כד</A>
<A HREF="c1025.htm">כה</A>
<A HREF="c1026.htm">כו</A>
<A HREF="c1027.htm">כז</A>
<A HREF="c1028.htm">כח</A>
<A HREF="c1029.htm">כט</A>
<A HREF="c1030.htm">ל</A>
<A HREF="c1031.htm">לא</A>
לב
<A HREF="c1033.htm">לג</A>
<A HREF="c1034.htm">לד</A>
<A HREF="c1035.htm">לה</A>
<A HREF="c1036.htm">לו</A>
<A HREF="c1037.htm">לז</A>
<A HREF="c1038.htm">לח</A>
<A HREF="c1039.htm">לט</A>
<A HREF="c1040.htm">מ</A>
<A HREF="c1041.htm">מא</A>
<A HREF="c1042.htm">מב</A>
<A HREF="c1043.htm">מג</A>
<A HREF="c1044.htm">מד</A>
<A HREF="c1045.htm">מה</A>
<A HREF="c1046.htm">מו</A>
<A HREF="c1047.htm">מז</A>
<A HREF="c1048.htm">מח</A>
<A HREF="c1049.htm">מט</A>
<A HREF="c1050.htm">נ</A>
<A HREF="c1051.htm">נא</A>
<A HREF="c1052.htm">נב</A>
<A HREF="c1053.htm">נג</A>
<A HREF="c1054.htm">נד</A>
<A HREF="c1055.htm">נה</A>
<A HREF="c1056.htm">נו</A>
<A HREF="c1057.htm">נז</A>
<A HREF="c1058.htm">נח</A>
<A HREF="c1059.htm">נט</A>
<A HREF="c1060.htm">ס</A>
<A HREF="c1061.htm">סא</A>
<A HREF="c1062.htm">סב</A>
<A HREF="c1063.htm">סג</A>
<A HREF="c1064.htm">סד</A>
<A HREF="c1065.htm">סה</A>
<A HREF="c1066.htm">סו</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c1032')</SCRIPT></P>
</BODY></HTML>
