<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="cs.css" TYPE="text/css">
<TITLE>תנ"ך - איוב פרק ל</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
איוב - פרק
<A HREF="c2701.htm">א</A>
<A HREF="c2702.htm">ב</A>
<A HREF="c2703.htm">ג</A>
<A HREF="c2704.htm">ד</A>
<A HREF="c2705.htm">ה</A>
<A HREF="c2706.htm">ו</A>
<A HREF="c2707.htm">ז</A>
<A HREF="c2708.htm">ח</A>
<A HREF="c2709.htm">ט</A>
<A HREF="c2710.htm">י</A>
<A HREF="c2711.htm">יא</A>
<A HREF="c2712.htm">יב</A>
<A HREF="c2713.htm">יג</A>
<A HREF="c2714.htm">יד</A>
<A HREF="c2715.htm">טו</A>
<A HREF="c2716.htm">טז</A>
<A HREF="c2717.htm">יז</A>
<A HREF="c2718.htm">יח</A>
<A HREF="c2719.htm">יט</A>
<A HREF="c2720.htm">כ</A>
<A HREF="c2721.htm">כא</A>
<A HREF="c2722.htm">כב</A>
<A HREF="c2723.htm">כג</A>
<A HREF="c2724.htm">כד</A>
<A HREF="c2725.htm">כה</A>
<A HREF="c2726.htm">כו</A>
<A HREF="c2727.htm">כז</A>
<A HREF="c2728.htm">כח</A>
<A HREF="c2729.htm">כט</A>
ל
<A HREF="c2731.htm">לא</A>
<A HREF="c2732.htm">לב</A>
<A HREF="c2733.htm">לג</A>
<A HREF="c2734.htm">לד</A>
<A HREF="c2735.htm">לה</A>
<A HREF="c2736.htm">לו</A>
<A HREF="c2737.htm">לז</A>
<A HREF="c2738.htm">לח</A>
<A HREF="c2739.htm">לט</A>
<A HREF="c2740.htm">מ</A>
<A HREF="c2741.htm">מא</A>
<A HREF="c2742.htm">מב</A>
</P>
<HR>

<H1>איוב פרק ל</H1>

<A NAME="1"> </A>
<P><B>א</B> וְעַתָּ֤ה ׀ שָׂ֥חֲק֣וּ עָלַי֮    צְעִירִ֥ים מִמֶּ֗נִּי לְיָ֫מִ֥ים<BR>אֲשֶׁר־מָאַ֥סְתִּי אֲבוֹתָ֑ם    לָ֝שִׁ֗ית עִם־כַּלְבֵ֥י צֹאנִֽי׃<BR>
<A NAME="2"> </A>
<B>ב</B> גַּם־כֹּ֣חַ יְ֭דֵיהֶם לָ֣מָּה לִּ֑י    עָ֝לֵ֗ימוֹ אָ֣בַד כָּֽלַח׃<BR>
<A NAME="3"> </A>
<B>ג</B> בְּחֶ֥סֶר וּבְכָפָ֗ן גַּ֫לְמ֥וּד    הַעֹֽרְקִ֥ים צִיָּ֑ה אֶ֝֗מֶשׁ שׁוֹאָ֥ה וּמְשֹׁאָֽה׃<BR>
<A NAME="4"> </A>
<B>ד</B> הַקֹּֽטְפִ֣ים מַלּ֣וּחַ עֲלֵי־שִׂ֑יחַ    וְשֹׁ֖רֶשׁ רְתָמִ֣ים לַחְמָֽם׃<BR>
<A NAME="5"> </A>
<B>ה</B> מִן־גֵּ֥ו יְגֹרָ֑שׁוּ    יָרִ֥יעוּ עָ֝לֵ֗ימוֹ כַּגַּנָּֽב׃<BR>
<A NAME="6"> </A>
<B>ו</B> בַּֽעֲר֣וּץ נְחָלִ֣ים לִשְׁכֹּ֑ן    חֹרֵ֖י עָפָ֣ר וְכֵפִֽים׃<BR>
<A NAME="7"> </A>
<B>ז</B> בֵּין־שִׂיחִ֥ים יִנְהָ֑קוּ    תַּ֖חַת חָר֣וּל יְסֻפָּֽחוּ׃<BR>
<A NAME="8"> </A>
<B>ח</B> בְּֽנֵי־נָ֭בָל גַּם־בְּנֵ֣י בְלִי־שֵׁ֑ם    נִ֝כְּא֗וּ מִן־הָאָֽרֶץ׃<BR>
<A NAME="9"> </A>
<B>ט</B> וְ֭עַתָּה נְגִֽינָתָ֣ם הָיִ֑יתִי    וָֽאֱהִ֖י לָהֶ֣ם לְמִלָּֽה׃<BR>
<A NAME="10"> </A>
<B>י</B> תִּֽ֭עֲבוּנִי רָ֣חֲקוּ מֶ֑נִּי    וּ֝מִפָּנַ֗י לֹא־חָ֥שְׂכוּ רֹֽק׃<BR>
<A NAME="11"> </A>
<B>יא</B> כִּֽי־יתרו (יִתְרִ֣י) פִ֭תַּח וַיְעַנֵּ֑נִי    וְ֝רֶ֗סֶן מִפָּנַ֥י שִׁלֵּֽחוּ׃<BR>
<A NAME="12"> </A>
<B>יב</B> עַל־יָמִין֮ פִּרְחַ֪ח יָ֫ק֥וּמוּ    רַגְלַ֥י שִׁלֵּ֑חוּ וַיָּסֹ֥לּוּ עָ֝לַ֗י אָרְח֥וֹת אֵידָֽם׃<BR>
<A NAME="13"> </A>
<B>יג</B> נָֽתְס֗וּ נְֽתִיבָ֫תִ֥י    לְהַוָּתִ֥י יֹעִ֑ילוּ לֹ֖א עֹזֵ֣ר לָֽמוֹ׃<BR>
<A NAME="14"> </A>
<B>יד</B> כְּפֶ֣רֶץ רָחָ֣ב יֶֽאֱתָ֑יוּ    תַּ֥חַת שֹׁ֝אָ֗ה הִתְגַּלְגָּֽלוּ׃<BR>
<A NAME="15"> </A>
<B>טו</B> הָהְפַּ֥ךְ עָלַ֗י    בַּלָּ֫ה֥וֹת<BR>תִּרְדֹּ֣ף כָּ֭רוּחַ נְדִֽבָתִ֑י    וּ֝כְעָ֗ב עָֽבְרָ֥ה יְשֻֽׁעָתִֽי׃<BR>
<A NAME="16"> </A>
<B>טז</B> וְעַתָּ֗ה עָ֭לַי תִּשְׁתַּפֵּ֣ךְ נַפְשִׁ֑י    יֹ֖אחֲז֣וּנִי יְמֵי־עֹֽנִי׃<BR>
<A NAME="17"> </A>
<B>יז</B> לַ֗יְלָה עֲ֭צָמַי נִקַּ֣ר מֵֽעָלָ֑י    וְ֝עֹֽרְקַ֗י לֹ֣א יִשְׁכָּבֽוּן׃<BR>
<A NAME="18"> </A>
<B>יח</B> בְּרָב־כֹּ֭חַ יִתְחַפֵּ֣שׂ לְבוּשִׁ֑י    כְּפִ֖י כֻתָּנְתִּ֣י יַֽאַזְרֵֽנִי׃<BR>
<A NAME="19"> </A>
<B>יט</B> הֹרָ֥נִי לַחֹ֑מֶר    וָֽ֝אֶתְמַשֵּׁ֗ל כֶּֽעָפָ֥ר וָאֵֽפֶר׃<BR>
<A NAME="20"> </A>
<B>כ</B> אֲשַׁוַּ֣ע אֵ֭לֶיךָ וְלֹ֣א תַֽעֲנֵ֑נִי    עָ֝מַ֗דְתִּי וַתִּתְבֹּ֥נֶן בִּֽי׃<BR>
<A NAME="21"> </A>
<B>כא</B> תֵּֽהָפֵ֣ךְ לְאַכְזָ֣ר לִ֑י    בְּעֹ֖צֶם יָֽדְךָ֣ תִשְׂטְמֵֽנִי׃<BR>
<A NAME="22"> </A>
<B>כב</B> תִּשָּׂאֵ֣נִי אֶל־ר֭וּחַ תַּרְכִּיבֵ֑נִי    וּ֝תְמֹֽגְגֵ֗נִי תשוה (תֻּֽשִׁיָּֽה)׃<BR>
<A NAME="23"> </A>
<B>כג</B> כִּֽי־יָ֭דַעְתִּי מָ֣וֶת תְּשִׁיבֵ֑נִי    וּבֵ֖ית מוֹעֵ֣ד לְכָל־חָֽי׃<BR>
<A NAME="24"> </A>
<B>כד</B> אַ֣ךְ לֹֽא־בְ֭עִי יִשְׁלַח־יָ֑ד    אִם־בְּ֝פִיד֗וֹ לָהֶ֥ן שֽׁוּעַ׃<BR>
<A NAME="25"> </A>
<B>כה</B> אִם־לֹ֣א בָ֭כִיתִי לִקְשֵׁה־י֑וֹם    עָֽגְמָ֥ה נַ֝פְשִׁ֗י לָֽאֶבְיֽוֹן׃<BR>
<A NAME="26"> </A>
<B>כו</B> כִּ֤י ט֣וֹב קִ֭וִּיתִי וַיָּ֣בֹא רָ֑ע    וַאֲיַֽחֲלָ֥ה לְ֝א֗וֹר וַיָּ֥בֹא אֹֽפֶל׃<BR>
<A NAME="27"> </A>
<B>כז</B> מֵעַ֖י רֻתְּח֥וּ וְלֹא־דָ֗מּוּ    קִדְּמֻ֥נִי יְמֵי־עֹֽנִי׃<BR>
<A NAME="28"> </A>
<B>כח</B> קֹדֵ֣ר הִ֭לַּכְתִּי בְּלֹ֣א חַמָּ֑ה    קַ֖מְתִּי בַקָּהָ֣ל אֲשַׁוֵּֽעַ׃<BR>
<A NAME="29"> </A>
<B>כט</B> אָ֭ח הָיִ֣יתִי לְתַנִּ֑ים    וְ֝רֵ֗עַ לִבְנ֥וֹת יַֽעֲנָֽה׃<BR>
<A NAME="30"> </A>
<B>ל</B> ע֭וֹרִי שָׁחַ֣ר מֵֽעָלָ֑י    וְעַצְמִי־חָ֝֗רָה מִנִּי־חֹֽרֶב׃<BR>
<A NAME="31"> </A>
<B>לא</B> וַיְהִ֣י לְ֭אֵבֶל כִּנֹּרִ֑י    וְ֝עֻֽגָבִ֗י לְק֣וֹל בֹּכִֽים׃</P>

<HR>
<P CLASS=s>
<A HREF="c0.htm">תנ"ך</A> -
איוב - פרק
<A HREF="c2701.htm">א</A>
<A HREF="c2702.htm">ב</A>
<A HREF="c2703.htm">ג</A>
<A HREF="c2704.htm">ד</A>
<A HREF="c2705.htm">ה</A>
<A HREF="c2706.htm">ו</A>
<A HREF="c2707.htm">ז</A>
<A HREF="c2708.htm">ח</A>
<A HREF="c2709.htm">ט</A>
<A HREF="c2710.htm">י</A>
<A HREF="c2711.htm">יא</A>
<A HREF="c2712.htm">יב</A>
<A HREF="c2713.htm">יג</A>
<A HREF="c2714.htm">יד</A>
<A HREF="c2715.htm">טו</A>
<A HREF="c2716.htm">טז</A>
<A HREF="c2717.htm">יז</A>
<A HREF="c2718.htm">יח</A>
<A HREF="c2719.htm">יט</A>
<A HREF="c2720.htm">כ</A>
<A HREF="c2721.htm">כא</A>
<A HREF="c2722.htm">כב</A>
<A HREF="c2723.htm">כג</A>
<A HREF="c2724.htm">כד</A>
<A HREF="c2725.htm">כה</A>
<A HREF="c2726.htm">כו</A>
<A HREF="c2727.htm">כז</A>
<A HREF="c2728.htm">כח</A>
<A HREF="c2729.htm">כט</A>
ל
<A HREF="c2731.htm">לא</A>
<A HREF="c2732.htm">לב</A>
<A HREF="c2733.htm">לג</A>
<A HREF="c2734.htm">לד</A>
<A HREF="c2735.htm">לה</A>
<A HREF="c2736.htm">לו</A>
<A HREF="c2737.htm">לז</A>
<A HREF="c2738.htm">לח</A>
<A HREF="c2739.htm">לט</A>
<A HREF="c2740.htm">מ</A>
<A HREF="c2741.htm">מא</A>
<A HREF="c2742.htm">מב</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c2730')</SCRIPT></P>
</BODY></HTML>
