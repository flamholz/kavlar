<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="cs.css" TYPE="text/css">
<TITLE>תנ"ך - משלי פרק ח</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
משלי - פרק
<A HREF="c2801.htm">א</A>
<A HREF="c2802.htm">ב</A>
<A HREF="c2803.htm">ג</A>
<A HREF="c2804.htm">ד</A>
<A HREF="c2805.htm">ה</A>
<A HREF="c2806.htm">ו</A>
<A HREF="c2807.htm">ז</A>
ח
<A HREF="c2809.htm">ט</A>
<A HREF="c2810.htm">י</A>
<A HREF="c2811.htm">יא</A>
<A HREF="c2812.htm">יב</A>
<A HREF="c2813.htm">יג</A>
<A HREF="c2814.htm">יד</A>
<A HREF="c2815.htm">טו</A>
<A HREF="c2816.htm">טז</A>
<A HREF="c2817.htm">יז</A>
<A HREF="c2818.htm">יח</A>
<A HREF="c2819.htm">יט</A>
<A HREF="c2820.htm">כ</A>
<A HREF="c2821.htm">כא</A>
<A HREF="c2822.htm">כב</A>
<A HREF="c2823.htm">כג</A>
<A HREF="c2824.htm">כד</A>
<A HREF="c2825.htm">כה</A>
<A HREF="c2826.htm">כו</A>
<A HREF="c2827.htm">כז</A>
<A HREF="c2828.htm">כח</A>
<A HREF="c2829.htm">כט</A>
<A HREF="c2830.htm">ל</A>
<A HREF="c2831.htm">לא</A>
</P>
<HR>

<H1>משלי פרק ח</H1>

<A NAME="1"> </A>
<P><B>א</B> הֲלֹֽא־חָכְמָ֥ה תִקְרָ֑א    וּ֝תְבוּנָ֗ה תִּתֵּ֥ן קוֹלָֽהּ׃<BR>
<A NAME="2"> </A>
<B>ב</B> בְּרֹאשׁ־מְרֹמִ֥ים עֲלֵי־דָ֑רֶךְ    בֵּ֖ית נְתִיב֣וֹת נִצָּֽבָה׃<BR>
<A NAME="3"> </A>
<B>ג</B> לְיַד־שְׁעָרִ֥ים לְפִי־קָ֑רֶת    מְב֖וֹא פְתָחִ֣ים תָּרֹֽנָּה׃<BR>
<A NAME="4"> </A>
<B>ד</B> אֲלֵיכֶ֣ם אִישִׁ֣ים אֶקְרָ֑א    וְ֝קוֹלִ֗י אֶל־בְּנֵ֥י אָדָֽם׃<BR>
<A NAME="5"> </A>
<B>ה</B> הָבִ֣ינוּ פְתָאיִ֣ם עָרְמָ֑ה    וּ֝כְסִילִ֗ים הָבִ֥ינוּ לֵֽב׃<BR>
<A NAME="6"> </A>
<B>ו</B> שִׁ֭מְעוּ כִּֽי־נְגִידִ֣ים אֲדַבֵּ֑ר    וּמִפְתַּ֥ח שְׂ֝פָתַ֗י מֵֽישָׁרִֽים׃<BR>
<A NAME="7"> </A>
<B>ז</B> כִּֽי־אֱ֭מֶת יֶהְגֶּ֣ה חִכִּ֑י    וְתֽוֹעֲבַ֖ת שְׂפָתַ֣י רֶֽשַׁע׃<BR>
<A NAME="8"> </A>
<B>ח</B> בְּצֶ֥דֶק כָּל־אִמְרֵי־פִ֑י    אֵ֥ין בָּ֝הֶ֗ם נִפְתָּ֥ל וְעִקֵּֽשׁ׃<BR>
<A NAME="9"> </A>
<B>ט</B> כֻּלָּ֣ם נְ֭כֹחִים לַמֵּבִ֑ין    וִֽ֝ישָׁרִ֗ים לְמֹ֣צְאֵי דָֽעַת׃<BR>
<A NAME="10"> </A>
<B>י</B> קְחֽוּ־מוּסָרִ֥י וְאַל־כָּ֑סֶף    וְ֝דַ֗עַת מֵֽחָר֥וּץ נִבְחָֽר׃<BR>
<A NAME="11"> </A>
<B>יא</B> כִּֽי־טוֹבָ֣ה חָ֭כְמָה מִפְּנִינִ֑ים    וְכָל־חֲ֝פָצִ֗ים לֹ֣א יִֽשְׁווּ־בָֽהּ׃<BR>
<A NAME="12"> </A>
<B>יב</B> אֲֽנִי־חָ֭כְמָה שָׁכַ֣נְתִּי עָרְמָ֑ה    וְדַ֖עַת מְזִמּ֣וֹת אֶמְצָֽא׃<BR>
<A NAME="13"> </A>
<B>יג</B> יִ֥רְאַ֣ת יְהוָה֮    שְֽׂנֹ֫את רָ֥ע<BR>גֵּ֘אָ֤ה וְגָא֨וֹן ׀ וְדֶ֣רֶךְ רָ֭ע וּפִ֨י תַהְפֻּכ֬וֹת    שָׂנֵֽאתִי׃<BR>
<A NAME="14"> </A>
<B>יד</B> לִֽי־עֵ֭צָה וְתֽוּשִׁיָּ֑ה    אֲנִ֥י בִ֝ינָ֗ה לִ֣י גְבוּרָֽה׃<BR>
<A NAME="15"> </A>
<B>טו</B> בִּ֭י מְלָכִ֣ים יִמְלֹ֑כוּ    וְ֝רֹֽזְנִ֗ים יְחֹ֣קְקוּ צֶֽדֶק׃<BR>
<A NAME="16"> </A>
<B>טז</B> בִּ֭י שָׂרִ֣ים יָשֹׂ֑רוּ    וּ֝נְדִיבִ֗ים כָּל־שֹׁ֥פְטֵי צֶֽדֶק׃<BR>
<A NAME="17"> </A>
<B>יז</B> אֲ֭נִי אהביה (אֹֽהֲבַ֣י) אֵהָ֑ב    וּ֝מְשַֽׁחֲרַ֗י יִמְצָאֻֽנְנִי׃<BR>
<A NAME="18"> </A>
<B>יח</B> עֹֽשֶׁר־וְכָב֥וֹד אִתִּ֑י    ה֥וֹן עָ֝תֵ֗ק וּצְדָקָֽה׃<BR>
<A NAME="19"> </A>
<B>יט</B> ט֣וֹב פִּ֭רְיִי מֵֽחָר֣וּץ וּמִפָּ֑ז    וּ֝תְבֽוּאָתִ֗י מִכֶּ֥סֶף נִבְחָֽר׃<BR>
<A NAME="20"> </A>
<B>כ</B> בְּאֹֽרַח־צְדָקָ֥ה אֲהַלֵּ֑ךְ    בְּ֝ת֗וֹךְ נְתִיב֥וֹת מִשְׁפָּֽט׃<BR>
<A NAME="21"> </A>
<B>כא</B> לְהַנְחִ֖יל אֹֽהֲבַ֥י ׀ יֵ֑שׁ    וְאֹצְרֹ֖תֵיהֶ֣ם אֲמַלֵּֽא׃<BR>
<A NAME="22"> </A>
<B>כב</B> יְֽהוָ֗ה קָ֭נָנִי רֵאשִׁ֣ית דַּרְכּ֑וֹ    קֶ֖דֶם מִפְעָלָ֣יו מֵאָֽז׃<BR>
<A NAME="23"> </A>
<B>כג</B> מֵֽ֭עוֹלָם נִסַּ֥כְתִּי מֵרֹ֗אשׁ    מִקַּדְמֵי־אָֽרֶץ׃<BR>
<A NAME="24"> </A>
<B>כד</B> בְּאֵין־תְּהֹמ֥וֹת חוֹלָ֑לְתִּי    בְּאֵ֥ין מַ֝עְיָנ֗וֹת נִכְבַּדֵּי־מָֽיִם׃<BR>
<A NAME="25"> </A>
<B>כה</B> בְּטֶ֣רֶם הָרִ֣ים הָטְבָּ֑עוּ    לִפְנֵ֖י גְבָע֣וֹת חוֹלָֽלְתִּי׃<BR>
<A NAME="26"> </A>
<B>כו</B> עַד־לֹ֣א עָ֭שָׂה אֶ֣רֶץ וְחוּצ֑וֹת    וְ֝רֹ֗אשׁ עַפְר֥וֹת תֵּבֵֽל׃<BR>
<A NAME="27"> </A>
<B>כז</B> בַּֽהֲכִינ֣וֹ שָׁ֭מַיִם שָׁ֣ם אָ֑נִי    בְּחֻ֥קוֹ ח֝֗וּג עַל־פְּנֵ֥י תְהֽוֹם׃<BR>
<A NAME="28"> </A>
<B>כח</B> בְּאַמְּצ֣וֹ שְׁחָקִ֣ים מִמָּ֑עַל    בַּֽ֝עֲז֗וֹז עִינ֥וֹת תְּהֽוֹם׃<BR>
<A NAME="29"> </A>
<B>כט</B> בְּשׂ֘וּמ֤וֹ לַיָּ֨ם ׀ חֻקּ֗וֹ וּ֭מַיִם לֹ֣א יַֽעַבְרוּ־פִ֑יו    בְּ֝חוּק֗וֹ מ֣וֹסְדֵי אָֽרֶץ׃<BR>
<A NAME="30"> </A>
<B>ל</B> וָאֶֽהְיֶ֥ה אֶצְל֗וֹ אָ֫מ֥וֹן    וָאֶֽהְיֶ֣ה שַֽׁ֭עֲשׁוּעִים י֤וֹם ׀ י֑וֹם מְשַׂחֶ֖קֶת לְפָנָ֣יו בְּכָל־עֵֽת׃<BR>
<A NAME="31"> </A>
<B>לא</B> מְ֭שַׂחֶקֶת בְּתֵבֵ֣ל אַרְצ֑וֹ    וְ֝שַֽׁעֲשֻׁעַ֗י אֶת־בְּנֵ֥י אָדָֽם׃</P>
<A NAME="32"> </A>
<P><B>לב</B> וְעַתָּ֣ה בָ֭נִים שִׁמְעוּ־לִ֑י    וְ֝אַשְׁרֵ֗י דְּרָכַ֥י יִשְׁמֹֽרוּ׃<BR>
<A NAME="33"> </A>
<B>לג</B> שִׁמְע֖וּ מוּסָ֥ר וַֽחֲכָ֗מוּ    וְאַל־תִּפְרָֽעוּ׃<BR>
<A NAME="34"> </A>
<B>לד</B> אַ֥שְֽׁרֵי אָדָם֮ שֹׁמֵ֪עַֽ֫ לִ֥י    לִשְׁקֹ֣ד עַל־דַּ֭לְתֹתַי י֤וֹם ׀ י֑וֹם לִ֝שְׁמֹ֗ר מְזוּזֹ֥ת פְּתָחָֽי׃<BR>
<A NAME="35"> </A>
<B>לה</B> כִּ֣י מֹֽ֭צְאִי מצאי (מָצָ֣א) חַיִּ֑ים    וַיָּ֥פֶק רָ֝צ֗וֹן מֵֽיְהוָֽה׃<BR>
<A NAME="36"> </A>
<B>לו</B> וְֽ֭חֹטְאִי חֹמֵ֣ס נַפְשׁ֑וֹ    כָּל־מְ֝שַׂנְאַ֗י אָ֣הֲבוּ מָֽוֶת׃</P>

<HR>
<P CLASS=s>
<A HREF="c0.htm">תנ"ך</A> -
משלי - פרק
<A HREF="c2801.htm">א</A>
<A HREF="c2802.htm">ב</A>
<A HREF="c2803.htm">ג</A>
<A HREF="c2804.htm">ד</A>
<A HREF="c2805.htm">ה</A>
<A HREF="c2806.htm">ו</A>
<A HREF="c2807.htm">ז</A>
ח
<A HREF="c2809.htm">ט</A>
<A HREF="c2810.htm">י</A>
<A HREF="c2811.htm">יא</A>
<A HREF="c2812.htm">יב</A>
<A HREF="c2813.htm">יג</A>
<A HREF="c2814.htm">יד</A>
<A HREF="c2815.htm">טו</A>
<A HREF="c2816.htm">טז</A>
<A HREF="c2817.htm">יז</A>
<A HREF="c2818.htm">יח</A>
<A HREF="c2819.htm">יט</A>
<A HREF="c2820.htm">כ</A>
<A HREF="c2821.htm">כא</A>
<A HREF="c2822.htm">כב</A>
<A HREF="c2823.htm">כג</A>
<A HREF="c2824.htm">כד</A>
<A HREF="c2825.htm">כה</A>
<A HREF="c2826.htm">כו</A>
<A HREF="c2827.htm">כז</A>
<A HREF="c2828.htm">כח</A>
<A HREF="c2829.htm">כט</A>
<A HREF="c2830.htm">ל</A>
<A HREF="c2831.htm">לא</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c2808')</SCRIPT></P>
</BODY></HTML>
