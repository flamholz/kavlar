<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="cs.css" TYPE="text/css">
<TITLE>תנ"ך - איוב פרק טז</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
איוב - פרק
<A HREF="c2701.htm">א</A>
<A HREF="c2702.htm">ב</A>
<A HREF="c2703.htm">ג</A>
<A HREF="c2704.htm">ד</A>
<A HREF="c2705.htm">ה</A>
<A HREF="c2706.htm">ו</A>
<A HREF="c2707.htm">ז</A>
<A HREF="c2708.htm">ח</A>
<A HREF="c2709.htm">ט</A>
<A HREF="c2710.htm">י</A>
<A HREF="c2711.htm">יא</A>
<A HREF="c2712.htm">יב</A>
<A HREF="c2713.htm">יג</A>
<A HREF="c2714.htm">יד</A>
<A HREF="c2715.htm">טו</A>
טז
<A HREF="c2717.htm">יז</A>
<A HREF="c2718.htm">יח</A>
<A HREF="c2719.htm">יט</A>
<A HREF="c2720.htm">כ</A>
<A HREF="c2721.htm">כא</A>
<A HREF="c2722.htm">כב</A>
<A HREF="c2723.htm">כג</A>
<A HREF="c2724.htm">כד</A>
<A HREF="c2725.htm">כה</A>
<A HREF="c2726.htm">כו</A>
<A HREF="c2727.htm">כז</A>
<A HREF="c2728.htm">כח</A>
<A HREF="c2729.htm">כט</A>
<A HREF="c2730.htm">ל</A>
<A HREF="c2731.htm">לא</A>
<A HREF="c2732.htm">לב</A>
<A HREF="c2733.htm">לג</A>
<A HREF="c2734.htm">לד</A>
<A HREF="c2735.htm">לה</A>
<A HREF="c2736.htm">לו</A>
<A HREF="c2737.htm">לז</A>
<A HREF="c2738.htm">לח</A>
<A HREF="c2739.htm">לט</A>
<A HREF="c2740.htm">מ</A>
<A HREF="c2741.htm">מא</A>
<A HREF="c2742.htm">מב</A>
</P>
<HR>

<H1>איוב פרק טז</H1>

<A NAME="1"> </A>
<P><B>א</B>                וַיַּ֥עַן אִיּ֗וֹב וַיֹּאמַֽר׃<BR>
<A NAME="2"> </A>
<B>ב</B> שָׁמַ֣עְתִּי כְאֵ֣לֶּה רַבּ֑וֹת    מְנַֽחֲמֵ֖י עָמָ֣ל כֻּלְּכֶֽם׃<BR>
<A NAME="3"> </A>
<B>ג</B> הֲקֵ֥ץ לְדִבְרֵי־ר֑וּחַ    א֥וֹ מַה־יַּ֝מְרִֽיצְךָ֗ כִּ֣י תַֽעֲנֶֽה׃<BR>
<A NAME="4"> </A>
<B>ד</B> גַּ֤ם ׀ אָֽנֹכִי֮    כָּכֶ֪ם אֲדַ֫בֵּ֥רָה<BR>ל֤וּ יֵ֪שׁ נַפְשְׁכֶ֡ם תַּ֤חַת נַפְשִׁ֗י    אַחְבִּ֣ירָה עֲלֵיכֶ֣ם בְּמִלִּ֑ים<BR>וְאָנִ֥יעָה עֲ֝לֵיכֶ֗ם    בְּמ֣וֹ רֹאשִֽׁי׃<BR>
<A NAME="5"> </A>
<B>ה</B> אֲאַמִּצְכֶ֥ם בְּמוֹ־פִ֑י    וְנִ֖יד שְׂפָתַ֣י יַחְשֹֽׂךְ׃<BR>
<A NAME="6"> </A>
<B>ו</B> אִֽם־אֲ֭דַבְּרָה לֹֽא־יֵחָשֵׂ֣ךְ כְּאֵבִ֑י    וְ֝אַחְדְּלָ֗ה מַה־מִּנִּ֥י יַֽהֲלֹֽךְ׃<BR>
<A NAME="7"> </A>
<B>ז</B> אַךְ־עַתָּ֥ה הֶלְאָ֑נִי    הֲ֝שִׁמּ֗וֹתָ כָּל־עֲדָתִֽי׃<BR>
<A NAME="8"> </A>
<B>ח</B> וַֽ֭תִּקְמְטֵנִי לְעֵ֣ד הָיָ֑ה    וַיָּ֥קָם בִּ֥י כַֽ֝חֲשִׁ֗י בְּפָנַ֥י יַֽעֲנֶֽה׃<BR>
<A NAME="9"> </A>
<B>ט</B> אַפּ֤וֹ טָרַ֨ף ׀ וַֽיִּשְׂטְמֵ֗נִי חָרַ֣ק עָלַ֣י בְּשִׁנָּ֑יו    צָרִ֓י ׀ יִלְטֹ֖שׁ עֵינָ֣יו לִֽי׃<BR>
<A NAME="10"> </A>
<B>י</B> פָּֽעֲר֬וּ עָלַ֨י ׀ בְּפִיהֶ֗ם בְּ֭חֶרְפָּה הִכּ֣וּ לְחָיָ֑י    יַ֝֗חַד עָלַ֥י יִתְמַלָּאֽוּן׃<BR>
<A NAME="11"> </A>
<B>יא</B> יַסְגִּירֵ֣נִי אֵ֭ל אֶ֣ל עֲוִ֑יל    וְעַל־יְדֵ֖י רְשָׁעִ֣ים יִרְטֵֽנִי׃<BR>
<A NAME="12"> </A>
<B>יב</B> שָׁ֘לֵ֤ו הָיִ֨יתִי ׀ וַֽיְפַרְפְּרֵ֗נִי    וְאָחַ֣ז בְּ֭עָרְפִּי וַֽיְפַצְפְּצֵ֑נִי<BR>וַיְקִימֵ֥נִי ל֝֗וֹ    לְמַטָּרָֽה׃<BR>
<A NAME="13"> </A>
<B>יג</B> יָ֘סֹ֤בּוּ עָלַ֨י ׀ רַבָּ֗יו    יְפַלַּ֣ח כִּ֭לְיוֹתַי וְלֹ֣א יַחְמֹ֑ל<BR>יִשְׁפֹּ֥ךְ לָ֝אָ֗רֶץ    מְרֵֽרָתִֽי׃<BR>
<A NAME="14"> </A>
<B>יד</B> יִפְרְצֵ֣נִי פֶ֭רֶץ עַל־פְּנֵי־פָ֑רֶ<SMALL>ץ</SMALL>    יָרֻ֖ץ עָלַ֣י כְּגִבּֽוֹר׃<BR>
<A NAME="15"> </A>
<B>טו</B> שַׂ֣ק תָּ֭פַרְתִּי עֲלֵ֣י גִלְדִּ֑י    וְעֹלַ֖לְתִּי בֶֽעָפָ֣ר קַרְנִֽי׃<BR>
<A NAME="16"> </A>
<B>טז</B> פָּנַ֣י חמרמרה (חֳ֭מַרְמְרוּ) מִנִּי־בֶ֑כִי    וְעַ֖ל עַפְעַפַּ֣י צַלְמָֽוֶת׃<BR>
<A NAME="17"> </A>
<B>יז</B> עַ֭ל לֹֽא־חָמָ֣ס בְּכַפָּ֑י    וּֽתְפִלָּתִ֥י זַכָּֽה׃<BR>
<A NAME="18"> </A>
<B>יח</B> אֶ֭רֶץ אַל־תְּכַסִּ֣י דָמִ֑י    וְֽאַל־יְהִ֥י מָ֝ק֗וֹם לְזַֽעֲקָתִֽי׃<BR>
<A NAME="19"> </A>
<B>יט</B> גַּם־עַ֭תָּה הִנֵּֽה־בַשָּׁמַ֣יִם עֵדִ֑י    וְ֝שָֽׂהֲדִ֗י בַּמְּרֹמִֽים׃<BR>
<A NAME="20"> </A>
<B>כ</B> מְלִיצַ֥י רֵעָ֑י    אֶל־אֱ֝ל֗וֹהַּ דָּֽלְפָ֥ה עֵינִֽי׃<BR>
<A NAME="21"> </A>
<B>כא</B> וְיוֹכַ֣ח לְגֶ֣בֶר עִם־אֱל֑וֹהַּ    וּֽבֶן־אָדָ֥ם לְרֵעֵֽהוּ׃<BR>
<A NAME="22"> </A>
<B>כב</B> כִּֽי־שְׁנ֣וֹת מִסְפָּ֣ר יֶֽאֱתָ֑יוּ    וְאֹ֖רַח לֹֽא־אָשׁ֣וּב אֶֽהֱלֹֽךְ׃</P>

<HR>
<P CLASS=s>
<A HREF="c0.htm">תנ"ך</A> -
איוב - פרק
<A HREF="c2701.htm">א</A>
<A HREF="c2702.htm">ב</A>
<A HREF="c2703.htm">ג</A>
<A HREF="c2704.htm">ד</A>
<A HREF="c2705.htm">ה</A>
<A HREF="c2706.htm">ו</A>
<A HREF="c2707.htm">ז</A>
<A HREF="c2708.htm">ח</A>
<A HREF="c2709.htm">ט</A>
<A HREF="c2710.htm">י</A>
<A HREF="c2711.htm">יא</A>
<A HREF="c2712.htm">יב</A>
<A HREF="c2713.htm">יג</A>
<A HREF="c2714.htm">יד</A>
<A HREF="c2715.htm">טו</A>
טז
<A HREF="c2717.htm">יז</A>
<A HREF="c2718.htm">יח</A>
<A HREF="c2719.htm">יט</A>
<A HREF="c2720.htm">כ</A>
<A HREF="c2721.htm">כא</A>
<A HREF="c2722.htm">כב</A>
<A HREF="c2723.htm">כג</A>
<A HREF="c2724.htm">כד</A>
<A HREF="c2725.htm">כה</A>
<A HREF="c2726.htm">כו</A>
<A HREF="c2727.htm">כז</A>
<A HREF="c2728.htm">כח</A>
<A HREF="c2729.htm">כט</A>
<A HREF="c2730.htm">ל</A>
<A HREF="c2731.htm">לא</A>
<A HREF="c2732.htm">לב</A>
<A HREF="c2733.htm">לג</A>
<A HREF="c2734.htm">לד</A>
<A HREF="c2735.htm">לה</A>
<A HREF="c2736.htm">לו</A>
<A HREF="c2737.htm">לז</A>
<A HREF="c2738.htm">לח</A>
<A HREF="c2739.htm">לט</A>
<A HREF="c2740.htm">מ</A>
<A HREF="c2741.htm">מא</A>
<A HREF="c2742.htm">מב</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c2716')</SCRIPT></P>
</BODY></HTML>
