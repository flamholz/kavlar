<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="c.css" TYPE="text/css">
<TITLE>תנ"ך - דברים פרק ח</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
דברים - פרק
<A HREF="c0501.htm">א</A>
<A HREF="c0502.htm">ב</A>
<A HREF="c0503.htm">ג</A>
<A HREF="c0504.htm">ד</A>
<A HREF="c0505.htm">ה</A>
<A HREF="c0506.htm">ו</A>
<A HREF="c0507.htm">ז</A>
ח
<A HREF="c0509.htm">ט</A>
<A HREF="c0510.htm">י</A>
<A HREF="c0511.htm">יא</A>
<A HREF="c0512.htm">יב</A>
<A HREF="c0513.htm">יג</A>
<A HREF="c0514.htm">יד</A>
<A HREF="c0515.htm">טו</A>
<A HREF="c0516.htm">טז</A>
<A HREF="c0517.htm">יז</A>
<A HREF="c0518.htm">יח</A>
<A HREF="c0519.htm">יט</A>
<A HREF="c0520.htm">כ</A>
<A HREF="c0521.htm">כא</A>
<A HREF="c0522.htm">כב</A>
<A HREF="c0523.htm">כג</A>
<A HREF="c0524.htm">כד</A>
<A HREF="c0525.htm">כה</A>
<A HREF="c0526.htm">כו</A>
<A HREF="c0527.htm">כז</A>
<A HREF="c0528.htm">כח</A>
<A HREF="c0529.htm">כט</A>
<A HREF="c0530.htm">ל</A>
<A HREF="c0531.htm">לא</A>
<A HREF="c0532.htm">לב</A>
<A HREF="c0533.htm">לג</A>
<A HREF="c0534.htm">לד</A>
</P>
<HR>

<H1>דברים פרק ח</H1>

<A NAME="1"> </A>
<P><B>א</B> כָּל־הַמִּצְוָ֗ה אֲשֶׁ֨ר אָֽנֹכִ֧י מְצַוְּךָ֛ הַיּ֖וֹם תִּשְׁמְר֣וּן לַֽעֲשׂ֑וֹת לְמַ֨עַן תִּֽחְי֜וּן וּרְבִיתֶ֗ם וּבָאתֶם֙ וִֽירִשְׁתֶּ֣ם אֶת־הָאָ֔רֶץ אֲשֶׁר־נִשְׁבַּ֥ע יְהוָ֖ה לַאֲבֹֽתֵיכֶֽם׃
<A NAME="2"> </A>
<B>ב</B> וְזָֽכַרְתָּ֣ אֶת־כָּל־הַדֶּ֗רֶךְ אֲשֶׁ֨ר הוֹלִֽיכְךָ֜ יְהוָ֧ה אֱלֹהֶ֛יךָ זֶ֛ה אַרְבָּעִ֥ים שָׁנָ֖ה בַּמִּדְבָּ֑ר לְמַ֨עַן עַנֹּֽתְךָ֜ לְנַסֹּֽתְךָ֗ לָדַ֜עַת אֶת־אֲשֶׁ֧ר בִּֽלְבָבְךָ֛ הֲתִשְׁמֹ֥ר מִצְו‍ֹתָ֖ו אִם־לֹֽא׃
<A NAME="3"> </A>
<B>ג</B> וַֽיְעַנְּךָ֮ וַיַּרְעִבֶךָ֒ וַיַּאֲכִֽלְךָ֤ אֶת־הַמָּן֙ אֲשֶׁ֣ר לֹֽא־יָדַ֔עְתָּ וְלֹ֥א יָֽדְע֖וּן אֲבֹתֶ֑יךָ לְמַ֣עַן הוֹדִֽיעֲךָ֗ כִּ֠י לֹ֣א עַל־הַלֶּ֤חֶם לְבַדּוֹ֙ יִֽחְיֶ֣ה הָֽאָדָ֔ם כִּ֛י עַל־כָּל־מוֹצָ֥א פִֽי־יְהוָ֖ה יִֽחְיֶ֥ה הָֽאָדָֽם׃
<A NAME="4"> </A>
<B>ד</B> שִׂמְלָ֨תְךָ֜ לֹ֤א בָֽלְתָה֙ מֵֽעָלֶ֔יךָ וְרַגְלְךָ֖ לֹ֣א בָצֵ֑קָה זֶ֖ה אַרְבָּעִ֥ים שָׁנָֽה׃
<A NAME="5"> </A>
<B>ה</B> וְיָֽדַעְתָּ֖ עִם־לְבָבֶ֑ךָ כִּ֗י כַּֽאֲשֶׁ֨ר יְיַסֵּ֥ר אִישׁ֙ אֶת־בְּנ֔וֹ יְהוָ֥ה אֱלֹהֶ֖יךָ מְיַסְּרֶֽךָּ׃
<A NAME="6"> </A>
<B>ו</B> וְשָׁ֣מַרְתָּ֔ אֶת־מִצְו֖‍ֹת יְהוָ֣ה אֱלֹהֶ֑יךָ לָלֶ֥כֶת בִּדְרָכָ֖יו וּלְיִרְאָ֥ה אֹתֽוֹ׃
<A NAME="7"> </A>
<B>ז</B> כִּ֚י יְהוָ֣ה אֱלֹהֶ֔יךָ מְבִֽיאֲךָ֖ אֶל־אֶ֣רֶץ טוֹבָ֑ה אֶ֚רֶץ נַ֣חֲלֵי מָ֔יִם עֲיָנֹת֙ וּתְהֹמֹ֔ת יֹֽצְאִ֥ים בַּבִּקְעָ֖ה וּבָהָֽר׃
<A NAME="8"> </A>
<B>ח</B> אֶ֤רֶץ חִטָּה֙ וּשְׂעֹרָ֔ה וְגֶ֥פֶן וּתְאֵנָ֖ה וְרִמּ֑וֹן אֶֽרֶץ־זֵ֥ית שֶׁ֖מֶן וּדְבָֽשׁ׃
<A NAME="9"> </A>
<B>ט</B> אֶ֗רֶץ אֲשֶׁ֨ר לֹ֤א בְמִסְכֵּנֻת֙ תֹּֽאכַל־בָּ֣הּ לֶ֔חֶם לֹֽא־תֶחְסַ֥ר כֹּ֖ל בָּ֑הּ אֶ֚רֶץ אֲשֶׁ֣ר אֲבָנֶ֣יהָ בַרְזֶ֔ל וּמֵֽהֲרָרֶ֖יהָ תַּחְצֹ֥ב נְחֹֽשֶׁת׃
<A NAME="10"> </A>
<B>י</B> וְאָֽכַלְתָּ֖ וְשָׂבָ֑עְתָּ וּבֵֽרַכְתָּ֙ אֶת־יְהוָ֣ה אֱלֹהֶ֔יךָ עַל־הָאָ֥רֶץ הַטֹּבָ֖ה אֲשֶׁ֥ר נָֽתַן־לָֽךְ׃
<A NAME="11"> </A>
<B>יא</B> הִשָּׁ֣מֶר לְךָ֔ פֶּן־תִּשְׁכַּ֖ח אֶת־יְהוָ֣ה אֱלֹהֶ֑יךָ לְבִלְתִּ֨י שְׁמֹ֤ר מִצְו‍ֹתָיו֙ וּמִשְׁפָּטָ֣יו וְחֻקֹּתָ֔יו אֲשֶׁ֛ר אָֽנֹכִ֥י מְצַוְּךָ֖ הַיּֽוֹם׃
<A NAME="12"> </A>
<B>יב</B> פֶּן־תֹּאכַ֖ל וְשָׂבָ֑עְתָּ וּבָתִּ֥ים טֹבִ֛ים תִּבְנֶ֖ה וְיָשָֽׁבְתָּ׃
<A NAME="13"> </A>
<B>יג</B> וּבְקָֽרְךָ֤ וְצֹֽאנְךָ֙ יִרְבְּיֻ֔ן וְכֶ֥סֶף וְזָהָ֖ב יִרְבֶּה־לָּ֑ךְ וְכֹ֥ל אֲשֶׁר־לְךָ֖ יִרְבֶּֽה׃
<A NAME="14"> </A>
<B>יד</B> וְרָ֖ם לְבָבֶ֑ךָ וְשָֽׁכַחְתָּ֙ אֶת־יְהוָ֣ה אֱלֹהֶ֔יךָ הַמּוֹצִֽיאֲךָ֛ מֵאֶ֥רֶץ מִצְרַ֖יִם מִבֵּ֥ית עֲבָדִֽים׃
<A NAME="15"> </A>
<B>טו</B> הַמּוֹלִ֨יכְךָ֜ בַּמִּדְבָּ֣ר ׀ הַגָּדֹ֣ל וְהַנּוֹרָ֗א נָחָ֤שׁ ׀ שָׂרָף֙ וְעַקְרָ֔ב וְצִמָּא֖וֹן אֲשֶׁ֣ר אֵֽין־מָ֑יִם הַמּוֹצִ֤יא לְךָ֙ מַ֔יִם מִצּ֖וּר הַֽחַלָּמִֽישׁ׃
<A NAME="16"> </A>
<B>טז</B> הַמַּאֲכִ֨לְךָ֥ מָן֙ בַּמִּדְבָּ֔ר אֲשֶׁ֥ר לֹֽא־יָדְע֖וּן אֲבֹתֶ֑יךָ לְמַ֣עַן עַנֹּֽתְךָ֗ וּלְמַ֨עַן֙ נַסֹּתֶ֔ךָ לְהֵיטִֽבְךָ֖ בְּאַֽחֲרִיתֶֽךָ׃
<A NAME="17"> </A>
<B>יז</B> וְאָֽמַרְתָּ֖ בִּלְבָבֶ֑ךָ כֹּחִי֙ וְעֹ֣צֶם יָדִ֔י עָ֥שָׂה לִ֖י אֶת־הַחַ֥יִל הַזֶּֽה׃
<A NAME="18"> </A>
<B>יח</B> וְזָֽכַרְתָּ֙ אֶת־יְהוָ֣ה אֱלֹהֶ֔יךָ כִּ֣י ה֗וּא הַנֹּתֵ֥ן לְךָ֛ כֹּ֖חַ לַֽעֲשׂ֣וֹת חָ֑יִל לְמַ֨עַן הָקִ֧ים אֶת־בְּרִית֛וֹ אֲשֶׁר־נִשְׁבַּ֥ע לַֽאֲבֹתֶ֖יךָ כַּיּ֥וֹם הַזֶּֽה׃ {פ}<BR>
<A NAME="19"> </A>
<B>יט</B> וְהָיָ֗ה אִם־שָׁכֹ֤חַ תִּשְׁכַּח֙ אֶת־יְהוָ֣ה אֱלֹהֶ֔יךָ וְהָֽלַכְתָּ֗ אַֽחֲרֵי֙ אֱלֹהִ֣ים אֲחֵרִ֔ים וַֽעֲבַדְתָּ֖ם וְהִשְׁתַּֽחֲוִ֣יתָ לָהֶ֑ם הַֽעִדֹ֤תִי בָכֶם֙ הַיּ֔וֹם כִּ֥י אָבֹ֖ד תֹּֽאבֵדֽוּן׃
<A NAME="20"> </A>
<B>כ</B> כַּגּוֹיִ֗ם אֲשֶׁ֤ר יְהוָה֙ מַֽאֲבִ֣יד מִפְּנֵיכֶ֔ם כֵּ֖ן תֹּֽאבֵד֑וּן עֵ֚קֶב לֹ֣א תִשְׁמְע֔וּן בְּק֖וֹל יְהוָ֥ה אֱלֹֽהֵיכֶֽם׃ {פ}</P>

<HR>
<P CLASS=s>
<A HREF="c0.htm">תנ"ך</A> -
דברים - פרק
<A HREF="c0501.htm">א</A>
<A HREF="c0502.htm">ב</A>
<A HREF="c0503.htm">ג</A>
<A HREF="c0504.htm">ד</A>
<A HREF="c0505.htm">ה</A>
<A HREF="c0506.htm">ו</A>
<A HREF="c0507.htm">ז</A>
ח
<A HREF="c0509.htm">ט</A>
<A HREF="c0510.htm">י</A>
<A HREF="c0511.htm">יא</A>
<A HREF="c0512.htm">יב</A>
<A HREF="c0513.htm">יג</A>
<A HREF="c0514.htm">יד</A>
<A HREF="c0515.htm">טו</A>
<A HREF="c0516.htm">טז</A>
<A HREF="c0517.htm">יז</A>
<A HREF="c0518.htm">יח</A>
<A HREF="c0519.htm">יט</A>
<A HREF="c0520.htm">כ</A>
<A HREF="c0521.htm">כא</A>
<A HREF="c0522.htm">כב</A>
<A HREF="c0523.htm">כג</A>
<A HREF="c0524.htm">כד</A>
<A HREF="c0525.htm">כה</A>
<A HREF="c0526.htm">כו</A>
<A HREF="c0527.htm">כז</A>
<A HREF="c0528.htm">כח</A>
<A HREF="c0529.htm">כט</A>
<A HREF="c0530.htm">ל</A>
<A HREF="c0531.htm">לא</A>
<A HREF="c0532.htm">לב</A>
<A HREF="c0533.htm">לג</A>
<A HREF="c0534.htm">לד</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c0508')</SCRIPT></P>
</BODY></HTML>
