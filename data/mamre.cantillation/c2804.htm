<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="cs.css" TYPE="text/css">
<TITLE>תנ"ך - משלי פרק ד</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
משלי - פרק
<A HREF="c2801.htm">א</A>
<A HREF="c2802.htm">ב</A>
<A HREF="c2803.htm">ג</A>
ד
<A HREF="c2805.htm">ה</A>
<A HREF="c2806.htm">ו</A>
<A HREF="c2807.htm">ז</A>
<A HREF="c2808.htm">ח</A>
<A HREF="c2809.htm">ט</A>
<A HREF="c2810.htm">י</A>
<A HREF="c2811.htm">יא</A>
<A HREF="c2812.htm">יב</A>
<A HREF="c2813.htm">יג</A>
<A HREF="c2814.htm">יד</A>
<A HREF="c2815.htm">טו</A>
<A HREF="c2816.htm">טז</A>
<A HREF="c2817.htm">יז</A>
<A HREF="c2818.htm">יח</A>
<A HREF="c2819.htm">יט</A>
<A HREF="c2820.htm">כ</A>
<A HREF="c2821.htm">כא</A>
<A HREF="c2822.htm">כב</A>
<A HREF="c2823.htm">כג</A>
<A HREF="c2824.htm">כד</A>
<A HREF="c2825.htm">כה</A>
<A HREF="c2826.htm">כו</A>
<A HREF="c2827.htm">כז</A>
<A HREF="c2828.htm">כח</A>
<A HREF="c2829.htm">כט</A>
<A HREF="c2830.htm">ל</A>
<A HREF="c2831.htm">לא</A>
</P>
<HR>

<H1>משלי פרק ד</H1>

<A NAME="1"> </A>
<P><B>א</B> שִׁמְע֣וּ בָ֭נִים מ֣וּסַר אָ֑ב    וְ֝הַקְשִׁ֗יבוּ לָדַ֥עַת בִּינָֽה׃<BR>
<A NAME="2"> </A>
<B>ב</B> כִּ֤י לֶ֣קַח ט֭וֹב נָתַ֣תִּי לָכֶ֑ם    תּֽ֝וֹרָתִ֗י אַֽל־תַּעֲזֹֽבוּ׃<BR>
<A NAME="3"> </A>
<B>ג</B> כִּֽי־בֵ֭ן הָיִ֣יתִי לְאָבִ֑י    רַ֥ךְ וְ֝יָחִ֗יד לִפְנֵ֥י אִמִּֽי׃<BR>
<A NAME="4"> </A>
<B>ד</B> וַיֹּרֵ֗נִי וַיֹּ֥אמֶר לִ֗י יִֽתְמָךְ־דְּבָרַ֥י לִבֶּ֑ךָ    שְׁמֹ֖ר מִצְו‍ֹתַ֣י וֶֽחְיֵֽה׃<BR>
<A NAME="5"> </A>
<B>ה</B> קְנֵ֣ה חָ֭כְמָה קְנֵ֣ה בִינָ֑ה    אַל־תִּשְׁכַּ֥ח וְאַל־תֵּ֝֗ט מֵֽאִמְרֵי־פִֽי׃<BR>
<A NAME="6"> </A>
<B>ו</B> אַל־תַּֽעַזְבֶ֥הָ וְתִשְׁמְרֶ֑ךָּ    אֱהָבֶ֥הָ וְתִצְּרֶֽךָּ׃<BR>
<A NAME="7"> </A>
<B>ז</B> רֵאשִׁ֣ית חָ֭כְמָה קְנֵ֣ה חָכְמָ֑ה    וּבְכָל־קִ֝נְיָֽנְךָ֗ קְנֵ֣ה בִינָֽה׃<BR>
<A NAME="8"> </A>
<B>ח</B> סַלְסְלֶ֥הָ וּֽתְרוֹמְמֶ֑ךָּ    תְּ֝כַבֵּ֗דְךָ כִּ֣י תְחַבְּקֶֽנָּה׃<BR>
<A NAME="9"> </A>
<B>ט</B> תִּתֵּ֣ן לְ֭רֹֽאשְׁךָ לִוְיַת־חֵ֑ן    עֲטֶ֖רֶת תִּפְאֶ֣רֶת תְּמַגְּנֶֽךָּ׃<BR>
<A NAME="10"> </A>
<B>י</B> שְׁמַ֣ע בְּ֭נִי וְקַ֣ח אֲמָרָ֑י    וְיִרְבּ֥וּ לְ֝ךָ֗ שְׁנ֣וֹת חַיִּֽים׃<BR>
<A NAME="11"> </A>
<B>יא</B> בְּדֶ֣רֶךְ חָ֭כְמָה הֹֽרֵיתִ֑יךָ    הִ֝דְרַכְתִּ֗יךָ בְּמַעְגְּלֵי־יֹֽשֶׁר׃<BR>
<A NAME="12"> </A>
<B>יב</B> בְּֽ֭לֶכְתְּךָ לֹֽא־יֵצַ֣ר צַֽעֲדֶ֑ךָ    וְאִם־תָּ֝ר֗וּץ לֹ֣א תִכָּשֵֽׁל׃<BR>
<A NAME="13"> </A>
<B>יג</B> הַֽחֲזֵ֣ק בַּמּוּסָ֣ר אַל־תֶּ֑רֶף    נִ֝צְּרֶ֗הָ כִּי־הִ֥יא חַיֶּֽיךָ׃<BR>
<A NAME="14"> </A>
<B>יד</B> בְּאֹ֣רַח רְ֭שָׁעִים אַל־תָּבֹ֑א    וְאַל־תְּ֝אַשֵּׁ֗ר בְּדֶ֣רֶךְ רָעִֽים׃<BR>
<A NAME="15"> </A>
<B>טו</B> פְּרָעֵ֥הוּ אַל־תַּֽעֲבָר־בּ֑וֹ    שְׂטֵ֖ה מֵֽעָלָ֣יו וַֽעֲבֹֽר׃<BR>
<A NAME="16"> </A>
<B>טז</B> כִּ֤י לֹ֣א יִֽ֭שְׁנוּ אִם־לֹ֣א יָרֵ֑עוּ    וְֽנִגְזְלָ֥ה שְׁ֝נָתָ֗ם אִם־לֹ֥א יכשולו (יַכְשִֽׁילוּ)׃<BR>
<A NAME="17"> </A>
<B>יז</B> כִּ֣י לָֽ֭חֲמוּ לֶ֣חֶם רֶ֑שַׁע    וְיֵ֖ין חֲמָסִ֣ים יִשְׁתּֽוּ׃<BR>
<A NAME="18"> </A>
<B>יח</B> וְאֹ֣רַח צַ֭דִּיקִים כְּא֣וֹר נֹ֑גַהּ    הוֹלֵ֥ךְ וָ֝א֗וֹר עַד־נְכ֥וֹן הַיּֽוֹם׃<BR>
<A NAME="19"> </A>
<B>יט</B> דֶּ֣רֶךְ רְ֭שָׁעִים כָּֽאֲפֵלָ֑ה    לֹ֥א יָֽ֝דְע֗וּ בַּמֶּ֥ה יִכָּשֵֽׁלוּ׃</P>
<A NAME="20"> </A>
<P><B>כ</B> בְּ֭נִי לִדְבָרַ֣י הַקְשִׁ֑יבָה    לַֽ֝אֲמָרַ֗י הַט־אָזְנֶֽךָ׃<BR>
<A NAME="21"> </A>
<B>כא</B> אַל־יַלִּ֥יזוּ מֵֽעֵינֶ֑יךָ    שָׁ֝מְרֵ֗ם בְּת֣וֹךְ לְבָבֶֽךָ׃<BR>
<A NAME="22"> </A>
<B>כב</B> כִּֽי־חַיִּ֣ים הֵ֭ם לְמֹֽצְאֵיהֶ֑ם    וּֽלְכָל־בְּשָׂר֥וֹ מַרְפֵּֽא׃<BR>
<A NAME="23"> </A>
<B>כג</B> מִֽכָּל־מִ֭שְׁמָר נְצֹ֣ר לִבֶּ֑ךָ    כִּֽי־מִ֝מֶּ֗נּוּ תּֽוֹצְא֥וֹת חַיִּֽים׃<BR>
<A NAME="24"> </A>
<B>כד</B> הָסֵ֣ר מִ֭מְּךָ עִקְּשׁ֣וּת פֶּ֑ה    וּלְז֥וּת שְׂ֝פָתַ֗יִם הַרְחֵ֥ק מִמֶּֽךָּ׃<BR>
<A NAME="25"> </A>
<B>כה</B> עֵ֭ינֶיךָ לְנֹ֣כַח יַבִּ֑יטוּ    וְ֝עַפְעַפֶּ֗יךָ יַיְשִׁ֥רוּ נֶגְדֶּֽךָ׃<BR>
<A NAME="26"> </A>
<B>כו</B> פַּ֭לֵּס מַעְגַּ֣ל רַגְלֶ֑ךָ    וְֽכָל־דְּרָכֶ֥יךָ יִכֹּֽנוּ׃<BR>
<A NAME="27"> </A>
<B>כז</B> אַֽל־תֵּט־יָמִ֥ין וּשְׂמֹ֑אול    הָסֵ֖ר רַגְלְךָ֣ מֵרָֽע׃</P>

<HR>
<P CLASS=s>
<A HREF="c0.htm">תנ"ך</A> -
משלי - פרק
<A HREF="c2801.htm">א</A>
<A HREF="c2802.htm">ב</A>
<A HREF="c2803.htm">ג</A>
ד
<A HREF="c2805.htm">ה</A>
<A HREF="c2806.htm">ו</A>
<A HREF="c2807.htm">ז</A>
<A HREF="c2808.htm">ח</A>
<A HREF="c2809.htm">ט</A>
<A HREF="c2810.htm">י</A>
<A HREF="c2811.htm">יא</A>
<A HREF="c2812.htm">יב</A>
<A HREF="c2813.htm">יג</A>
<A HREF="c2814.htm">יד</A>
<A HREF="c2815.htm">טו</A>
<A HREF="c2816.htm">טז</A>
<A HREF="c2817.htm">יז</A>
<A HREF="c2818.htm">יח</A>
<A HREF="c2819.htm">יט</A>
<A HREF="c2820.htm">כ</A>
<A HREF="c2821.htm">כא</A>
<A HREF="c2822.htm">כב</A>
<A HREF="c2823.htm">כג</A>
<A HREF="c2824.htm">כד</A>
<A HREF="c2825.htm">כה</A>
<A HREF="c2826.htm">כו</A>
<A HREF="c2827.htm">כז</A>
<A HREF="c2828.htm">כח</A>
<A HREF="c2829.htm">כט</A>
<A HREF="c2830.htm">ל</A>
<A HREF="c2831.htm">לא</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c2804')</SCRIPT></P>
</BODY></HTML>
