<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="cs.css" TYPE="text/css">
<TITLE>תנ"ך - איוב פרק כד</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
איוב - פרק
<A HREF="c2701.htm">א</A>
<A HREF="c2702.htm">ב</A>
<A HREF="c2703.htm">ג</A>
<A HREF="c2704.htm">ד</A>
<A HREF="c2705.htm">ה</A>
<A HREF="c2706.htm">ו</A>
<A HREF="c2707.htm">ז</A>
<A HREF="c2708.htm">ח</A>
<A HREF="c2709.htm">ט</A>
<A HREF="c2710.htm">י</A>
<A HREF="c2711.htm">יא</A>
<A HREF="c2712.htm">יב</A>
<A HREF="c2713.htm">יג</A>
<A HREF="c2714.htm">יד</A>
<A HREF="c2715.htm">טו</A>
<A HREF="c2716.htm">טז</A>
<A HREF="c2717.htm">יז</A>
<A HREF="c2718.htm">יח</A>
<A HREF="c2719.htm">יט</A>
<A HREF="c2720.htm">כ</A>
<A HREF="c2721.htm">כא</A>
<A HREF="c2722.htm">כב</A>
<A HREF="c2723.htm">כג</A>
כד
<A HREF="c2725.htm">כה</A>
<A HREF="c2726.htm">כו</A>
<A HREF="c2727.htm">כז</A>
<A HREF="c2728.htm">כח</A>
<A HREF="c2729.htm">כט</A>
<A HREF="c2730.htm">ל</A>
<A HREF="c2731.htm">לא</A>
<A HREF="c2732.htm">לב</A>
<A HREF="c2733.htm">לג</A>
<A HREF="c2734.htm">לד</A>
<A HREF="c2735.htm">לה</A>
<A HREF="c2736.htm">לו</A>
<A HREF="c2737.htm">לז</A>
<A HREF="c2738.htm">לח</A>
<A HREF="c2739.htm">לט</A>
<A HREF="c2740.htm">מ</A>
<A HREF="c2741.htm">מא</A>
<A HREF="c2742.htm">מב</A>
</P>
<HR>

<H1>איוב פרק כד</H1>

<A NAME="1"> </A>
<P><B>א</B> מַדּ֗וּעַ מִ֭שַּׁדַּי לֹֽא־נִצְפְּנ֣וּ עִתִּ֑ים    וְ֝יֹֽדְעָ֗ו לֹא־חָ֥זוּ יָמָֽיו׃<BR>
<A NAME="2"> </A>
<B>ב</B> גְּבֻל֥וֹת יַשִּׂ֑יגוּ    עֵ֥דֶר גָּֽ֝זְל֗וּ וַיִּרְעֽוּ׃<BR>
<A NAME="3"> </A>
<B>ג</B> חֲמ֣וֹר יְתוֹמִ֣ים יִנְהָ֑גוּ    יַ֝חְבְּל֗וּ שׁ֣וֹר אַלְמָנָֽה׃<BR>
<A NAME="4"> </A>
<B>ד</B> יַטּ֣וּ אֶבְיֹנִ֣ים מִדָּ֑רֶךְ    יַ֥חַד חֻ֝בְּא֗וּ עֲנִיֵּי־אָֽרֶץ׃<BR>
<A NAME="5"> </A>
<B>ה</B> הֵ֤ן פְּרָאִ֨ים ׀ בַּ֥מִּדְבָּ֗ר    יָֽצְא֣וּ בְּ֭פָֽעֳלָם מְשַֽׁחֲרֵ֣י לַטָּ֑רֶף<BR>עֲרָבָ֥ה ל֥וֹ לֶ֝֗חֶם    לַנְּעָרִֽים׃<BR>
<A NAME="6"> </A>
<B>ו</B> בַּ֭שָּׂדֶה בְּלִיל֣וֹ יקצירו (יִקְצ֑וֹרוּ)    וְכֶ֖רֶם רָשָׁ֣ע יְלַקֵּֽשׁוּ׃<BR>
<A NAME="7"> </A>
<B>ז</B> עָר֣וֹם יָ֭לִינוּ מִבְּלִ֣י לְב֑וּשׁ    וְאֵ֥ין כְּ֝ס֗וּת בַּקָּרָֽה׃<BR>
<A NAME="8"> </A>
<B>ח</B> מִזֶּ֣רֶם הָרִ֣ים יִרְטָ֑בוּ    וּֽמִבְּלִ֥י מַ֝חְסֶ֗ה חִבְּקוּ־צֽוּר׃<BR>
<A NAME="9"> </A>
<B>ט</B> יִ֭גְזְלוּ מִשֹּׁ֣ד יָת֑וֹם    וְֽעַל־עָנִ֥י יַחְבֹּֽלוּ׃<BR>
<A NAME="10"> </A>
<B>י</B> עָר֣וֹם הִ֭לְּכוּ בְּלִ֣י לְב֑וּשׁ    וּ֝רְעֵבִ֗ים נָ֣שְׂאוּ עֹֽמֶר׃<BR>
<A NAME="11"> </A>
<B>יא</B> בֵּין־שֽׁוּרֹתָ֥ם יַצְהִ֑ירוּ    יְקָבִ֥ים דָּֽ֝רְכ֗וּ וַיִּצְמָֽאוּ׃<BR>
<A NAME="12"> </A>
<B>יב</B> מֵ֘עִ֤יר מְתִ֨ים ׀ יִנְאָ֗קוּ    וְנֶֽפֶשׁ־חֲלָלִ֥ים תְּשַׁוֵּ֑עַ<BR>וֶֽ֝אֱל֗וֹהַּ    לֹֽא־יָשִׂ֥ים תִּפְלָֽה׃<BR>
<A NAME="13"> </A>
<B>יג</B> הֵ֤מָּה ׀ הָיוּ֮ בְּֽמֹרְדֵ֫י א֥וֹר    לֹֽא־הִכִּ֥ירוּ דְרָכָ֑יו וְלֹ֥א יָֽ֝שְׁב֗וּ בִּנְתִֽיבֹתָֽיו׃<BR>
<A NAME="14"> </A>
<B>יד</B> לָא֡וֹר יָ֘ק֤וּם רוֹצֵ֗חַ יִֽקְטָל־עָנִ֥י וְאֶבְי֑וֹן    וּ֝בַלַּ֗יְלָה יְהִ֣י כַגַּנָּֽב׃<BR>
<A NAME="15"> </A>
<B>טו</B> וְעֵ֤ין נֹאֵ֨ף ׀ שָׁ֤מְרָֽה נֶ֣שֶׁף לֵ֭אמֹר    לֹֽא־תְשׁוּרֵ֣נִי עָ֑יִן<BR>וְסֵ֖תֶר פָּנִ֣ים    יָשִֽׂים׃<BR>
<A NAME="16"> </A>
<B>טז</B> חָתַ֥ר בַּחֹ֗שֶׁךְ בָּ֫תִּ֥ים    יוֹמָ֥ם חִתְּמוּ־לָ֗מוֹ לֹא־יָ֥דְעוּ אֽוֹר׃<BR>
<A NAME="17"> </A>
<B>יז</B> כִּ֤י יַחְדָּ֨ו ׀ בֹּ֣קֶר לָ֣מוֹ צַלְמָ֑וֶת    כִּֽי־יַ֝כִּ֗יר בַּלְה֥וֹת צַלְמָֽוֶת׃<BR>
<A NAME="18"> </A>
<B>יח</B> קַל־ה֤וּא ׀ עַל־פְּנֵי־מַ֗יִם    תְּקֻלַּ֣ל חֶלְקָתָ֣ם בָּאָ֑רֶץ<BR>לֹֽא־יִ֝פְנֶ֗ה    דֶּ֣רֶךְ כְּרָמִֽים׃<BR>
<A NAME="19"> </A>
<B>יט</B> צִיָּ֤ה גַם־חֹ֗ם יִגְזְל֥וּ מֵֽימֵי־שֶׁ֗לֶג    שְׁא֣וֹל חָטָֽאוּ׃<BR>
<A NAME="20"> </A>
<B>כ</B> יִשְׁכָּ֘חֵ֤הוּ רֶ֨חֶם ׀ מְתָ֘ק֤וֹ רִמָּ֗ה    ע֥וֹד לֹֽא־יִזָּכֵ֑ר<BR>וַתִּשָּׁבֵ֖ר כָּעֵ֣ץ    עַוְלָֽה׃<BR>
<A NAME="21"> </A>
<B>כא</B> רֹעֶ֣ה עֲ֭קָרָה לֹ֣א תֵלֵ֑ד    וְ֝אַלְמָנָ֗ה לֹ֣א יְיֵטִֽיב׃<BR>
<A NAME="22"> </A>
<B>כב</B> וּמָשַׁ֣ךְ אַבִּירִ֣ים בְּכֹח֑וֹ    יָ֝ק֗וּם וְֽלֹא־יַאֲמִ֥ין בַּֽחַיִּֽין׃<BR>
<A NAME="23"> </A>
<B>כג</B> יִתֶּן־ל֣וֹ לָ֭בֶטַח וְיִשָּׁעֵ֑ן    וְ֝עֵינֵ֗יהוּ עַל־דַּרְכֵיהֶֽם׃<BR>
<A NAME="24"> </A>
<B>כד</B> ר֤וֹמּוּ מְּעַ֨ט ׀ וְֽאֵינֶ֗נּוּ    וְֽהֻמְּכ֗וּ כַּכֹּ֥ל יִקָּֽפְצ֑וּן<BR>וּכְרֹ֖אשׁ שִׁבֹּ֣לֶת    יִמָּֽלוּ׃<BR>
<A NAME="25"> </A>
<B>כה</B> וְאִם־לֹ֣א אֵ֭פוֹ מִ֣י יַכְזִיבֵ֑נִי    וְיָשֵׂ֥ם לְ֝אַ֗ל מִלָּתִֽי׃</P>

<HR>
<P CLASS=s>
<A HREF="c0.htm">תנ"ך</A> -
איוב - פרק
<A HREF="c2701.htm">א</A>
<A HREF="c2702.htm">ב</A>
<A HREF="c2703.htm">ג</A>
<A HREF="c2704.htm">ד</A>
<A HREF="c2705.htm">ה</A>
<A HREF="c2706.htm">ו</A>
<A HREF="c2707.htm">ז</A>
<A HREF="c2708.htm">ח</A>
<A HREF="c2709.htm">ט</A>
<A HREF="c2710.htm">י</A>
<A HREF="c2711.htm">יא</A>
<A HREF="c2712.htm">יב</A>
<A HREF="c2713.htm">יג</A>
<A HREF="c2714.htm">יד</A>
<A HREF="c2715.htm">טו</A>
<A HREF="c2716.htm">טז</A>
<A HREF="c2717.htm">יז</A>
<A HREF="c2718.htm">יח</A>
<A HREF="c2719.htm">יט</A>
<A HREF="c2720.htm">כ</A>
<A HREF="c2721.htm">כא</A>
<A HREF="c2722.htm">כב</A>
<A HREF="c2723.htm">כג</A>
כד
<A HREF="c2725.htm">כה</A>
<A HREF="c2726.htm">כו</A>
<A HREF="c2727.htm">כז</A>
<A HREF="c2728.htm">כח</A>
<A HREF="c2729.htm">כט</A>
<A HREF="c2730.htm">ל</A>
<A HREF="c2731.htm">לא</A>
<A HREF="c2732.htm">לב</A>
<A HREF="c2733.htm">לג</A>
<A HREF="c2734.htm">לד</A>
<A HREF="c2735.htm">לה</A>
<A HREF="c2736.htm">לו</A>
<A HREF="c2737.htm">לז</A>
<A HREF="c2738.htm">לח</A>
<A HREF="c2739.htm">לט</A>
<A HREF="c2740.htm">מ</A>
<A HREF="c2741.htm">מא</A>
<A HREF="c2742.htm">מב</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c2724')</SCRIPT></P>
</BODY></HTML>
