<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2015 Mechon Mamre, 12 Hayyim Vital, Jerusalem-->
<LINK REL="stylesheet" HREF="c.css" TYPE="text/css">
<TITLE>תנ"ך - הושע פרק יב</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
הושע - פרק
<A HREF="c1301.htm">א</A>
<A HREF="c1302.htm">ב</A>
<A HREF="c1303.htm">ג</A>
<A HREF="c1304.htm">ד</A>
<A HREF="c1305.htm">ה</A>
<A HREF="c1306.htm">ו</A>
<A HREF="c1307.htm">ז</A>
<A HREF="c1308.htm">ח</A>
<A HREF="c1309.htm">ט</A>
<A HREF="c1310.htm">י</A>
<A HREF="c1311.htm">יא</A>
יב
<A HREF="c1313.htm">יג</A>
<A HREF="c1314.htm">יד</A>
</P>
<HR>

<H1>הושע פרק יב</H1>

<A NAME="1"> </A>
<P><B>א</B> סְבָבֻ֤נִֽי בְכַ֨חַשׁ֙ אֶפְרַ֔יִם וּבְמִרְמָ֖ה בֵּ֣ית יִשְׂרָאֵ֑ל וִֽיהוּדָ֗ה עֹ֥ד רָד֙ עִם־אֵ֔ל וְעִם־קְדוֹשִׁ֖ים נֶֽאֱמָֽן׃
<A NAME="2"> </A>
<B>ב</B> אֶפְרַ֜יִם רֹעֶ֥ה ר֨וּחַ֙ וְרֹדֵ֣ף קָדִ֔ים כָּל־הַיּ֕וֹם כָּזָ֥ב וָשֹׁ֖ד יַרְבֶּ֑ה וּבְרִית֙ עִם־אַשּׁ֣וּר יִכְרֹ֔תוּ וְשֶׁ֖מֶן לְמִצְרַ֥יִם יוּבָֽל׃
<A NAME="3"> </A>
<B>ג</B> וְרִ֥יב לַֽיהוָ֖ה עִם־יְהוּדָ֑ה וְלִפְקֹ֤ד עַֽל־יַעֲקֹב֙ כִּדְרָכָ֔יו כְּמַֽעֲלָלָ֖יו יָשִׁ֥יב לֽוֹ׃
<A NAME="4"> </A>
<B>ד</B> בַּבֶּ֖טֶן עָקַ֣ב אֶת־אָחִ֑יו וּבְאוֹנ֖וֹ שָׂרָ֥ה אֶת־אֱלֹהִֽים׃
<A NAME="5"> </A>
<B>ה</B> וַיָּ֤שַׂר אֶל־מַלְאָךְ֙ וַיֻּכָ֔ל בָּכָ֖ה וַיִּתְחַנֶּן־ל֑וֹ בֵּֽית־אֵל֙ יִמְצָאֶ֔נּוּ וְשָׁ֖ם יְדַבֵּ֥ר עִמָּֽנוּ׃
<A NAME="6"> </A>
<B>ו</B> וַֽיהוָ֖ה אֱלֹהֵ֣י הַצְּבָא֑וֹת יְהוָ֖ה זִכְרֽוֹ׃
<A NAME="7"> </A>
<B>ז</B> וְאַתָּ֖ה בֵּֽאלֹהֶ֣יךָ תָשׁ֑וּב חֶ֤סֶד וּמִשְׁפָּט֙ שְׁמֹ֔ר וְקַוֵּ֥ה אֶל־אֱלֹהֶ֖יךָ תָּמִֽיד׃
<A NAME="8"> </A>
<B>ח</B> כְּנַ֗עַן בְּיָד֛וֹ מֹֽאזְנֵ֥י מִרְמָ֖ה לַֽעֲשֹׁ֥ק אָהֵֽב׃
<A NAME="9"> </A>
<B>ט</B> וַיֹּ֣אמֶר אֶפְרַ֔יִם אַ֣ךְ עָשַׁ֔רְתִּי מָצָ֥אתִי א֖וֹן לִ֑י כָּל־יְגִיעַ֕י לֹ֥א יִמְצְאוּ־לִ֖י עָו֥‍ֹן אֲשֶׁר־חֵֽטְא׃
<A NAME="10"> </A>
<B>י</B> וְאָֽנֹכִ֛י יְהוָ֥ה אֱלֹהֶ֖יךָ מֵאֶ֣רֶץ מִצְרָ֑יִם עֹ֛ד אוֹשִֽׁיבְךָ֥ בָֽאֳהָלִ֖ים כִּימֵ֥י מוֹעֵֽד׃
<A NAME="11"> </A>
<B>יא</B> וְדִבַּ֨רְתִּי֙ עַל־הַנְּבִיאִ֔ים וְאָֽנֹכִ֖י חָז֣וֹן הִרְבֵּ֑יתִי וּבְיַ֥ד הַנְּבִיאִ֖ים אֲדַמֶּֽה׃
<A NAME="12"> </A>
<B>יב</B> אִם־גִּלְעָ֥ד אָ֨וֶן֙ אַךְ־שָׁ֣וְא הָי֔וּ בַּגִּלְגָּ֖ל שְׁוָרִ֣ים זִבֵּ֑חוּ גַּ֤ם מִזְבְּחוֹתָם֙ כְּגַלִּ֔ים עַ֖ל תַּלְמֵ֥י שָׂדָֽי׃
<A NAME="13"> </A>
<B>יג</B> וַיִּבְרַ֥ח יַֽעֲקֹ֖ב שְׂדֵ֣ה אֲרָ֑ם וַיַּֽעֲבֹ֤ד יִשְׂרָאֵל֙ בְּאִשָּׁ֔ה וּבְאִשָּׁ֖ה שָׁמָֽר׃
<A NAME="14"> </A>
<B>יד</B> וּבְנָבִ֕יא הֶֽעֱלָ֧ה יְהוָ֛ה אֶת־יִשְׂרָאֵ֖ל מִמִּצְרָ֑יִם וּבְנָבִ֖יא נִשְׁמָֽר׃
<A NAME="15"> </A>
<B>טו</B> הִכְעִ֥יס אֶפְרַ֖יִם תַּמְרוּרִ֑ים וְדָמָיו֙ עָלָ֣יו יִטּ֔וֹשׁ וְחֶ֨רְפָּת֔וֹ יָשִׁ֥יב ל֖וֹ אֲדֹנָֽיו׃</P>

<HR>
<P CLASS=s>
<A HREF="c0.htm">תנ"ך</A> -
הושע - פרק
<A HREF="c1301.htm">א</A>
<A HREF="c1302.htm">ב</A>
<A HREF="c1303.htm">ג</A>
<A HREF="c1304.htm">ד</A>
<A HREF="c1305.htm">ה</A>
<A HREF="c1306.htm">ו</A>
<A HREF="c1307.htm">ז</A>
<A HREF="c1308.htm">ח</A>
<A HREF="c1309.htm">ט</A>
<A HREF="c1310.htm">י</A>
<A HREF="c1311.htm">יא</A>
יב
<A HREF="c1313.htm">יג</A>
<A HREF="c1314.htm">יד</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c1312')</SCRIPT></P>
</BODY></HTML>
