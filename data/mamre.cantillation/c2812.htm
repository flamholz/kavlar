<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="cs.css" TYPE="text/css">
<TITLE>תנ"ך - משלי פרק יב</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
משלי - פרק
<A HREF="c2801.htm">א</A>
<A HREF="c2802.htm">ב</A>
<A HREF="c2803.htm">ג</A>
<A HREF="c2804.htm">ד</A>
<A HREF="c2805.htm">ה</A>
<A HREF="c2806.htm">ו</A>
<A HREF="c2807.htm">ז</A>
<A HREF="c2808.htm">ח</A>
<A HREF="c2809.htm">ט</A>
<A HREF="c2810.htm">י</A>
<A HREF="c2811.htm">יא</A>
יב
<A HREF="c2813.htm">יג</A>
<A HREF="c2814.htm">יד</A>
<A HREF="c2815.htm">טו</A>
<A HREF="c2816.htm">טז</A>
<A HREF="c2817.htm">יז</A>
<A HREF="c2818.htm">יח</A>
<A HREF="c2819.htm">יט</A>
<A HREF="c2820.htm">כ</A>
<A HREF="c2821.htm">כא</A>
<A HREF="c2822.htm">כב</A>
<A HREF="c2823.htm">כג</A>
<A HREF="c2824.htm">כד</A>
<A HREF="c2825.htm">כה</A>
<A HREF="c2826.htm">כו</A>
<A HREF="c2827.htm">כז</A>
<A HREF="c2828.htm">כח</A>
<A HREF="c2829.htm">כט</A>
<A HREF="c2830.htm">ל</A>
<A HREF="c2831.htm">לא</A>
</P>
<HR>

<H1>משלי פרק יב</H1>

<A NAME="1"> </A>
<P><B>א</B> אֹהֵ֣ב מ֭וּסָר אֹ֣הֵֽב דָּ֑עַת    וְשׂוֹנֵ֖א תוֹכַ֣חַת בָּֽעַר׃<BR>
<A NAME="2"> </A>
<B>ב</B> ט֗וֹב יָפִ֣יק רָ֭צוֹן מֵֽיְהוָ֑ה    וְאִ֖ישׁ מְזִמּ֣וֹת יַרְשִֽׁיעַ׃<BR>
<A NAME="3"> </A>
<B>ג</B> לֹֽא־יִכּ֣וֹן אָדָ֣ם בְּרֶ֑שַׁע    וְשֹׁ֥רֶשׁ צַ֝דִּיקִ֗ים בַּל־יִמּֽוֹט׃<BR>
<A NAME="4"> </A>
<B>ד</B> אֵֽשֶׁת־חַ֭יִל עֲטֶ֣רֶת בַּעְלָ֑הּ    וּכְרָקָ֖ב בְּעַצְמוֹתָ֣יו מְבִישָֽׁה׃<BR>
<A NAME="5"> </A>
<B>ה</B> מַחְשְׁב֣וֹת צַדִּיקִ֣ים מִשְׁפָּ֑ט    תַּחְבֻּל֖וֹת רְשָׁעִ֣ים מִרְמָֽה׃<BR>
<A NAME="6"> </A>
<B>ו</B> דִּבְרֵ֣י רְשָׁעִ֣ים אֱרָב־דָּ֑ם    וּפִ֥י יְ֝שָׁרִ֗ים יַצִּילֵֽם׃<BR>
<A NAME="7"> </A>
<B>ז</B> הָפ֣וֹךְ רְשָׁעִ֣ים וְאֵינָ֑ם    וּבֵ֖ית צַדִּיקִ֣ים יַֽעֲמֹֽד׃<BR>
<A NAME="8"> </A>
<B>ח</B> לְֽפִי־שִׂ֭כְלוֹ יְהֻלַּל־אִ֑ישׁ    וְנַֽעֲוֵה־לֵ֝֗ב יִֽהְיֶ֥ה לָבֽוּז׃<BR>
<A NAME="9"> </A>
<B>ט</B> ט֣וֹב נִ֭קְלֶה וְעֶ֣בֶד ל֑וֹ    מִ֝מִּתְכַּבֵּ֗ד וַֽחֲסַר־לָֽחֶם׃<BR>
<A NAME="10"> </A>
<B>י</B> יוֹדֵ֣עַ צַ֭דִּיק נֶ֣פֶשׁ בְּהֶמְתּ֑וֹ    וְֽרַחֲמֵ֥י רְ֝שָׁעִ֗ים אַכְזָרִֽי׃<BR>
<A NAME="11"> </A>
<B>יא</B> עֹבֵ֣ד אַ֭דְמָתוֹ יִֽשְׂבַּֽע־לָ֑חֶם    וּמְרַדֵּ֖ף רֵיקִ֣ים חֲסַר־לֵֽב׃<BR>
<A NAME="12"> </A>
<B>יב</B> חָמַ֣ד רָ֭שָׁע מְצ֣וֹד רָעִ֑ים    וְשֹׁ֖רֶשׁ צַדִּיקִ֣ים יִתֵּֽן׃<BR>
<A NAME="13"> </A>
<B>יג</B> בְּפֶ֣שַׁע שְׂ֭פָתַיִם מוֹקֵ֣שׁ רָ֑ע    וַיֵּצֵ֖א מִצָּרָ֣ה צַדִּֽיק׃<BR>
<A NAME="14"> </A>
<B>יד</B> מִפְּרִ֣י פִי־אִ֭ישׁ יִשְׂבַּע־ט֑וֹב    וּגְמ֥וּל יְדֵי־אָ֝דָ֗ם ישוב (יָשִׁ֥יב) לֽוֹ׃<BR>
<A NAME="15"> </A>
<B>טו</B> דֶּ֣רֶךְ אֱ֭וִיל יָשָׁ֣ר בְּעֵינָ֑יו    וְשֹׁמֵ֖עַ לְעֵצָ֣ה חָכָֽם׃<BR>
<A NAME="16"> </A>
<B>טז</B> אֱוִ֗יל בַּ֭יּוֹם יִוָּדַ֣ע כַּעְס֑וֹ    וְכֹסֶ֖ה קָל֣וֹן עָרֽוּם׃<BR>
<A NAME="17"> </A>
<B>יז</B> יָפִ֣יחַ אֱ֭מוּנָה יַגִּ֣יד צֶ֑דֶק    וְעֵ֖ד שְׁקָרִ֣ים מִרְמָֽה׃<BR>
<A NAME="18"> </A>
<B>יח</B> יֵ֣שׁ בּ֭וֹטֶה כְּמַדְקְר֣וֹת חָ֑רֶב    וּלְשׁ֖וֹן חֲכָמִ֣ים מַרְפֵּֽא׃<BR>
<A NAME="19"> </A>
<B>יט</B> שְֽׂפַת־אֱ֭מֶת תִּכּ֣וֹן לָעַ֑ד    וְעַד־אַ֝רְגִּ֗יעָה לְשׁ֣וֹן שָֽׁקֶר׃<BR>
<A NAME="20"> </A>
<B>כ</B> מִ֭רְמָה בְּלֶב־חֹ֣רְשֵׁי רָ֑ע    וּֽלְיֹעֲצֵ֖י שָׁל֣וֹם שִׂמְחָֽה׃<BR>
<A NAME="21"> </A>
<B>כא</B> לֹֽא־יְאֻנֶּ֣ה לַצַּדִּ֣יק כָּל־אָ֑וֶן    וּ֝רְשָׁעִ֗ים מָ֣לְאוּ רָֽע׃<BR>
<A NAME="22"> </A>
<B>כב</B> תּֽוֹעֲבַ֣ת יְ֭הוָה שִׂפְתֵי־שָׁ֑קֶר    וְעֹשֵׂ֖י אֱמוּנָ֣ה רְצוֹנֽוֹ׃<BR>
<A NAME="23"> </A>
<B>כג</B> אָדָ֣ם עָ֭רוּם כֹּ֣סֶה דָּ֑עַת    וְלֵ֥ב כְּ֝סִילִ֗ים יִקְרָ֥א אִוֶּֽלֶת׃<BR>
<A NAME="24"> </A>
<B>כד</B> יַד־חָֽרוּצִ֥ים תִּמְשׁ֑וֹל    וּ֝רְמִיָּ֗ה תִּֽהְיֶ֥ה לָמַֽס׃<BR>
<A NAME="25"> </A>
<B>כה</B> דְּאָגָ֣ה בְלֶב־אִ֣ישׁ יַשְׁחֶ֑נָּה    וְדָבָ֖ר ט֣וֹב יְשַׂמְּחֶֽנָּה׃<BR>
<A NAME="26"> </A>
<B>כו</B> יָתֵ֣ר מֵֽרֵעֵ֣הוּ צַדִּ֑יק    וְדֶ֖רֶךְ רְשָׁעִ֣ים תַּתְעֵֽם׃<BR>
<A NAME="27"> </A>
<B>כז</B> לֹֽא־יַחֲרֹ֣ךְ רְמִיָּ֣ה צֵיד֑וֹ    וְהוֹן־אָדָ֖ם יָקָ֣ר חָרֽוּץ׃<BR>
<A NAME="28"> </A>
<B>כח</B> בְּאֹֽרַח־צְדָקָ֥ה חַיִּ֑ים    וְדֶ֖רֶךְ נְתִיבָ֣ה אַל־מָֽוֶת׃</P>

<HR>
<P CLASS=s>
<A HREF="c0.htm">תנ"ך</A> -
משלי - פרק
<A HREF="c2801.htm">א</A>
<A HREF="c2802.htm">ב</A>
<A HREF="c2803.htm">ג</A>
<A HREF="c2804.htm">ד</A>
<A HREF="c2805.htm">ה</A>
<A HREF="c2806.htm">ו</A>
<A HREF="c2807.htm">ז</A>
<A HREF="c2808.htm">ח</A>
<A HREF="c2809.htm">ט</A>
<A HREF="c2810.htm">י</A>
<A HREF="c2811.htm">יא</A>
יב
<A HREF="c2813.htm">יג</A>
<A HREF="c2814.htm">יד</A>
<A HREF="c2815.htm">טו</A>
<A HREF="c2816.htm">טז</A>
<A HREF="c2817.htm">יז</A>
<A HREF="c2818.htm">יח</A>
<A HREF="c2819.htm">יט</A>
<A HREF="c2820.htm">כ</A>
<A HREF="c2821.htm">כא</A>
<A HREF="c2822.htm">כב</A>
<A HREF="c2823.htm">כג</A>
<A HREF="c2824.htm">כד</A>
<A HREF="c2825.htm">כה</A>
<A HREF="c2826.htm">כו</A>
<A HREF="c2827.htm">כז</A>
<A HREF="c2828.htm">כח</A>
<A HREF="c2829.htm">כט</A>
<A HREF="c2830.htm">ל</A>
<A HREF="c2831.htm">לא</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c2812')</SCRIPT></P>
</BODY></HTML>
