<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="cs.css" TYPE="text/css">
<TITLE>תנ"ך - משלי פרק ה</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
משלי - פרק
<A HREF="c2801.htm">א</A>
<A HREF="c2802.htm">ב</A>
<A HREF="c2803.htm">ג</A>
<A HREF="c2804.htm">ד</A>
ה
<A HREF="c2806.htm">ו</A>
<A HREF="c2807.htm">ז</A>
<A HREF="c2808.htm">ח</A>
<A HREF="c2809.htm">ט</A>
<A HREF="c2810.htm">י</A>
<A HREF="c2811.htm">יא</A>
<A HREF="c2812.htm">יב</A>
<A HREF="c2813.htm">יג</A>
<A HREF="c2814.htm">יד</A>
<A HREF="c2815.htm">טו</A>
<A HREF="c2816.htm">טז</A>
<A HREF="c2817.htm">יז</A>
<A HREF="c2818.htm">יח</A>
<A HREF="c2819.htm">יט</A>
<A HREF="c2820.htm">כ</A>
<A HREF="c2821.htm">כא</A>
<A HREF="c2822.htm">כב</A>
<A HREF="c2823.htm">כג</A>
<A HREF="c2824.htm">כד</A>
<A HREF="c2825.htm">כה</A>
<A HREF="c2826.htm">כו</A>
<A HREF="c2827.htm">כז</A>
<A HREF="c2828.htm">כח</A>
<A HREF="c2829.htm">כט</A>
<A HREF="c2830.htm">ל</A>
<A HREF="c2831.htm">לא</A>
</P>
<HR>

<H1>משלי פרק ה</H1>

<A NAME="1"> </A>
<P><B>א</B> בְּ֭נִי לְחָכְמָתִ֣י הַקְשִׁ֑יבָה    לִ֝תְבֽוּנָתִ֗י הַט־אָזְנֶֽךָ׃<BR>
<A NAME="2"> </A>
<B>ב</B> לִשְׁמֹ֥ר מְזִמּ֑וֹת    וְ֝דַ֗עַת שְׂפָתֶ֥יךָ יִנְצֹֽרוּ׃<BR>
<A NAME="3"> </A>
<B>ג</B> כִּ֤י נֹ֣פֶת תִּ֭טֹּפְנָה שִׂפְתֵ֣י זָרָ֑ה    וְחָלָ֖ק מִשֶּׁ֣מֶן חִכָּֽהּ׃<BR>
<A NAME="4"> </A>
<B>ד</B> וְֽ֭אַחֲרִיתָהּ מָרָ֣ה כַֽלַּעֲנָ֑ה    חַ֝דָּ֗ה כְּחֶ֣רֶב פִּיּֽוֹת׃<BR>
<A NAME="5"> </A>
<B>ה</B> רַ֭גְלֶיהָ יֹֽרְד֣וֹת מָ֑וֶת    שְׁ֝א֗וֹל צְעָדֶ֥יהָ יִתְמֹֽכוּ׃<BR>
<A NAME="6"> </A>
<B>ו</B> אֹ֣רַח חַ֭יִּים פֶּן־תְּפַלֵּ֑ס    נָע֥וּ מַ֝עְגְּלֹתֶ֗יהָ לֹ֣א תֵדָֽע׃</P>
<A NAME="7"> </A>
<P><B>ז</B> וְעַתָּ֣ה בָ֭נִים שִׁמְעוּ־לִ֑י    וְאַל־תָּ֝ס֗וּרוּ מֵֽאִמְרֵי־פִֽי׃<BR>
<A NAME="8"> </A>
<B>ח</B> הַרְחֵ֣ק מֵֽעָלֶ֣יהָ דַרְכֶּ֑ךָ    וְאַל־תִּ֝קְרַ֗ב אֶל־פֶּ֥תַח בֵּיתָֽהּ׃<BR>
<A NAME="9"> </A>
<B>ט</B> פֶּן־תִּתֵּ֣ן לַֽאֲחֵרִ֣ים הוֹדֶ֑ךָ    וּ֝שְׁנֹתֶ֗יךָ לְאַכְזָרִֽי׃<BR>
<A NAME="10"> </A>
<B>י</B> פֶּֽן־יִשְׂבְּע֣וּ זָרִ֣ים כֹּחֶ֑ךָ    וַֽ֝עֲצָבֶ֗יךָ בְּבֵ֣ית נָכְרִֽי׃<BR>
<A NAME="11"> </A>
<B>יא</B> וְנָֽהַמְתָּ֥ בְאַֽחֲרִיתֶ֑ךָ    בִּכְל֥וֹת בְּ֝שָֽׂרְךָ֗ וּשְׁאֵרֶֽךָ׃<BR>
<A NAME="12"> </A>
<B>יב</B> וְֽאָמַרְתָּ֗ אֵ֭יךְ שָׂנֵ֣אתִי מוּסָ֑ר    וְ֝תוֹכַ֗חַת נָאַ֥ץ לִבִּֽי׃<BR>
<A NAME="13"> </A>
<B>יג</B> וְֽלֹא־שָׁ֭מַעְתִּי בְּק֣וֹל מוֹרָ֑י    וְ֝לִֽמְלַמְּדַ֗י לֹֽא־הִטִּ֥יתִי אָזְנִֽי׃<BR>
<A NAME="14"> </A>
<B>יד</B> כִּ֭מְעַט הָיִ֣יתִי בְכָל־רָ֑ע    בְּת֖וֹךְ קָהָ֣ל וְעֵדָֽה׃<BR>
<A NAME="15"> </A>
<B>טו</B> שְׁתֵה־מַ֥יִם מִבּוֹרֶ֑ךָ    וְ֝נֹֽזְלִ֗ים מִתּ֥וֹךְ בְּאֵרֶֽךָ׃<BR>
<A NAME="16"> </A>
<B>טז</B> יָפ֣וּצוּ מַעְיְנֹתֶ֣יךָ ח֑וּצָה    בָּֽ֝רְחֹב֗וֹת פַּלְגֵי־מָֽיִם׃<BR>
<A NAME="17"> </A>
<B>יז</B> יִֽהְיוּ־לְךָ֥ לְבַדֶּ֑ךָ    וְאֵ֖ין לְזָרִ֣ים אִתָּֽךְ׃<BR>
<A NAME="18"> </A>
<B>יח</B> יְהִֽי־מְקוֹרְךָ֥ בָר֑וּךְ    וּ֝שְׂמַ֗ח מֵאֵ֥שֶׁת נְעוּרֶֽךָ׃<BR>
<A NAME="19"> </A>
<B>יט</B> אַיֶּ֥לֶת אֲהָבִ֗ים    וְֽיַעֲלַ֫ת חֵ֥ן<BR>דַּ֭דֶּיהָ יְרַוֻּ֣ךָ בְכָל־עֵ֑ת    בְּ֝אַֽהֲבָתָ֗הּ תִּשְׁגֶּ֥ה תָמִֽיד׃<BR>
<A NAME="20"> </A>
<B>כ</B> וְלָ֤מָּה תִשְׁגֶּ֣ה בְנִ֣י בְזָרָ֑ה    וּ֝תְחַבֵּ֗ק חֵ֣ק נָכְרִיָּֽה׃<BR>
<A NAME="21"> </A>
<B>כא</B> כִּ֤י נֹ֨כַח ׀ עֵינֵ֣י יְ֭הוָה דַּרְכֵי־אִ֑ישׁ    וְֽכָל־מַעְגְּלֹתָ֥יו מְפַלֵּֽס׃<BR>
<A NAME="22"> </A>
<B>כב</B> עֲֽוו‍ֹנֹתָ֗יו יִלְכְּדֻנ֥וֹ אֶת־הָֽרָשָׁ֑ע    וּבְחַבְלֵ֥י חַ֝טָּאת֗וֹ יִתָּמֵֽךְ׃<BR>
<A NAME="23"> </A>
<B>כג</B> ה֗וּא יָ֭מוּת בְּאֵ֣ין מוּסָ֑ר    וּבְרֹ֖ב אִוַּלְתּ֣וֹ יִשְׁגֶּֽה׃</P>

<HR>
<P CLASS=s>
<A HREF="c0.htm">תנ"ך</A> -
משלי - פרק
<A HREF="c2801.htm">א</A>
<A HREF="c2802.htm">ב</A>
<A HREF="c2803.htm">ג</A>
<A HREF="c2804.htm">ד</A>
ה
<A HREF="c2806.htm">ו</A>
<A HREF="c2807.htm">ז</A>
<A HREF="c2808.htm">ח</A>
<A HREF="c2809.htm">ט</A>
<A HREF="c2810.htm">י</A>
<A HREF="c2811.htm">יא</A>
<A HREF="c2812.htm">יב</A>
<A HREF="c2813.htm">יג</A>
<A HREF="c2814.htm">יד</A>
<A HREF="c2815.htm">טו</A>
<A HREF="c2816.htm">טז</A>
<A HREF="c2817.htm">יז</A>
<A HREF="c2818.htm">יח</A>
<A HREF="c2819.htm">יט</A>
<A HREF="c2820.htm">כ</A>
<A HREF="c2821.htm">כא</A>
<A HREF="c2822.htm">כב</A>
<A HREF="c2823.htm">כג</A>
<A HREF="c2824.htm">כד</A>
<A HREF="c2825.htm">כה</A>
<A HREF="c2826.htm">כו</A>
<A HREF="c2827.htm">כז</A>
<A HREF="c2828.htm">כח</A>
<A HREF="c2829.htm">כט</A>
<A HREF="c2830.htm">ל</A>
<A HREF="c2831.htm">לא</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c2805')</SCRIPT></P>
</BODY></HTML>
