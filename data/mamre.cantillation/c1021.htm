<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="c.css" TYPE="text/css">
<TITLE>תנ"ך - ישעיהו פרק כא</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
ישעיהו - פרק
<A HREF="c1001.htm">א</A>
<A HREF="c1002.htm">ב</A>
<A HREF="c1003.htm">ג</A>
<A HREF="c1004.htm">ד</A>
<A HREF="c1005.htm">ה</A>
<A HREF="c1006.htm">ו</A>
<A HREF="c1007.htm">ז</A>
<A HREF="c1008.htm">ח</A>
<A HREF="c1009.htm">ט</A>
<A HREF="c1010.htm">י</A>
<A HREF="c1011.htm">יא</A>
<A HREF="c1012.htm">יב</A>
<A HREF="c1013.htm">יג</A>
<A HREF="c1014.htm">יד</A>
<A HREF="c1015.htm">טו</A>
<A HREF="c1016.htm">טז</A>
<A HREF="c1017.htm">יז</A>
<A HREF="c1018.htm">יח</A>
<A HREF="c1019.htm">יט</A>
<A HREF="c1020.htm">כ</A>
כא
<A HREF="c1022.htm">כב</A>
<A HREF="c1023.htm">כג</A>
<A HREF="c1024.htm">כד</A>
<A HREF="c1025.htm">כה</A>
<A HREF="c1026.htm">כו</A>
<A HREF="c1027.htm">כז</A>
<A HREF="c1028.htm">כח</A>
<A HREF="c1029.htm">כט</A>
<A HREF="c1030.htm">ל</A>
<A HREF="c1031.htm">לא</A>
<A HREF="c1032.htm">לב</A>
<A HREF="c1033.htm">לג</A>
<A HREF="c1034.htm">לד</A>
<A HREF="c1035.htm">לה</A>
<A HREF="c1036.htm">לו</A>
<A HREF="c1037.htm">לז</A>
<A HREF="c1038.htm">לח</A>
<A HREF="c1039.htm">לט</A>
<A HREF="c1040.htm">מ</A>
<A HREF="c1041.htm">מא</A>
<A HREF="c1042.htm">מב</A>
<A HREF="c1043.htm">מג</A>
<A HREF="c1044.htm">מד</A>
<A HREF="c1045.htm">מה</A>
<A HREF="c1046.htm">מו</A>
<A HREF="c1047.htm">מז</A>
<A HREF="c1048.htm">מח</A>
<A HREF="c1049.htm">מט</A>
<A HREF="c1050.htm">נ</A>
<A HREF="c1051.htm">נא</A>
<A HREF="c1052.htm">נב</A>
<A HREF="c1053.htm">נג</A>
<A HREF="c1054.htm">נד</A>
<A HREF="c1055.htm">נה</A>
<A HREF="c1056.htm">נו</A>
<A HREF="c1057.htm">נז</A>
<A HREF="c1058.htm">נח</A>
<A HREF="c1059.htm">נט</A>
<A HREF="c1060.htm">ס</A>
<A HREF="c1061.htm">סא</A>
<A HREF="c1062.htm">סב</A>
<A HREF="c1063.htm">סג</A>
<A HREF="c1064.htm">סד</A>
<A HREF="c1065.htm">סה</A>
<A HREF="c1066.htm">סו</A>
</P>
<HR>

<H1>ישעיהו פרק כא</H1>

<A NAME="1"> </A>
<P><B>א</B> מַשָּׂ֖א מִדְבַּר־יָ֑ם כְּסוּפ֤וֹת בַּנֶּ֨גֶב֙ לַֽחֲלֹ֔ף מִמִּדְבָּ֣ר בָּ֔א מֵאֶ֖רֶץ נֽוֹרָאָֽה׃
<A NAME="2"> </A>
<B>ב</B> חָז֥וּת קָשָׁ֖ה הֻגַּד־לִ֑י הַבּוֹגֵ֤ד ׀ בּוֹגֵד֙ וְהַשּׁוֹדֵ֣ד ׀ שׁוֹדֵ֔ד עֲלִ֤י עֵילָם֙ צוּרִ֣י מָדַ֔י כָּל־אַנְחָתָ֖ה הִשְׁבַּֽתִּי׃
<A NAME="3"> </A>
<B>ג</B> עַל־כֵּ֗ן מָֽלְא֤וּ מָתְנַי֙ חַלְחָלָ֔ה צִירִ֣ים אֲחָז֔וּנִי כְּצִירֵ֖י יֽוֹלֵדָ֑ה נַֽעֲוֵ֣יתִי מִשְּׁמֹ֔עַ נִבְהַ֖לְתִּי מֵרְאֽוֹת׃
<A NAME="4"> </A>
<B>ד</B> תָּעָ֣ה לְבָבִ֔י פַּלָּצ֖וּת בִּֽעֲתָ֑תְנִי אֵ֚ת נֶ֣שֶׁף חִשְׁקִ֔י שָׂ֥ם לִ֖י לַֽחֲרָדָֽה׃
<A NAME="5"> </A>
<B>ה</B> עָרֹ֧ךְ הַשֻּׁלְחָ֛ן צָפֹ֥ה הַצָּפִ֖ית אָכ֣וֹל שָׁתֹ֑ה ק֥וּמוּ הַשָּׂרִ֖ים מִשְׁח֥וּ מָגֵֽן׃ {ס}
<A NAME="6"> </A>
<B>ו</B> כִּ֣י כֹ֥ה אָמַ֛ר אֵלַ֖י אֲדֹנָ֑י לֵ֚ךְ הַֽעֲמֵ֣ד הַֽמְצַפֶּ֔ה אֲשֶׁ֥ר יִרְאֶ֖ה יַגִּֽיד׃
<A NAME="7"> </A>
<B>ז</B> וְרָ֣אָה רֶ֗כֶב צֶ֚מֶד פָּֽרָשִׁ֔ים רֶ֥כֶב חֲמ֖וֹר רֶ֣כֶב גָּמָ֑ל וְהִקְשִׁ֥יב קֶ֖שֶׁב רַב־קָֽשֶׁב׃
<A NAME="8"> </A>
<B>ח</B> וַיִּקְרָ֖א אַרְיֵ֑ה עַל־מִצְפֶּ֣ה ׀ אֲדֹנָ֗י אָֽנֹכִ֞י עֹמֵ֤ד תָּמִיד֙ יוֹמָ֔ם וְעַ֨ל־מִשְׁמַרְתִּ֔י אָֽנֹכִ֥י נִצָּ֖ב כָּל־הַלֵּילֽוֹת׃
<A NAME="9"> </A>
<B>ט</B> וְהִנֵּה־זֶ֥ה בָא֙ רֶ֣כֶב אִ֔ישׁ צֶ֖מֶד פָּֽרָשִׁ֑ים וַיַּ֣עַן וַיֹּ֗אמֶר נָֽפְלָ֤ה נָֽפְלָה֙ בָּבֶ֔ל וְכָל־פְּסִילֵ֥י אֱלֹהֶ֖יהָ שִׁבַּ֥ר לָאָֽרֶץ׃
<A NAME="10"> </A>
<B>י</B> מְדֻֽשָׁתִ֖י וּבֶן־גָּרְנִ֑י אֲשֶׁ֣ר שָׁמַ֗עְתִּי מֵאֵ֨ת יְהוָ֧ה צְבָא֛וֹת אֱלֹהֵ֥י יִשְׂרָאֵ֖ל הִגַּ֥דְתִּי לָכֶֽם׃ {פ}<BR>
<A NAME="11"> </A>
<B>יא</B> מַשָּׂ֖א דּוּמָ֑ה אֵלַי֙ קֹרֵ֣א מִשֵּׂעִ֔יר שֹׁמֵר֙ מַה־מִּלַּ֔יְלָה שֹׁמֵ֖ר מַה־מִּלֵּֽיל׃
<A NAME="12"> </A>
<B>יב</B> אָמַ֣ר שֹׁמֵ֔ר אָתָ֥ה בֹ֖קֶר וְגַם־לָ֑יְלָה אִם־תִּבְעָי֥וּן בְּעָ֖יוּ שֻׁ֥בוּ אֵתָֽיוּ׃ {פ}<BR>
<A NAME="13"> </A>
<B>יג</B> מַשָּׂ֖א בַּעְרָ֑ב בַּיַּ֤עַר בַּעְרַב֙ תָּלִ֔ינוּ אֹֽרְח֖וֹת דְּדָנִֽים׃
<A NAME="14"> </A>
<B>יד</B> לִקְרַ֥את צָמֵ֖א הֵתָ֣יוּ מָ֑יִם יֹֽשְׁבֵי֙ אֶ֣רֶץ תֵּימָ֔א בְּלַחְמ֖וֹ קִדְּמ֥וּ נֹדֵֽד׃
<A NAME="15"> </A>
<B>טו</B> כִּֽי־מִפְּנֵ֥י חֲרָב֖וֹת נָדָ֑דוּ מִפְּנֵ֣י ׀ חֶ֣רֶב נְטוּשָׁ֗ה וּמִפְּנֵי֙ קֶ֣שֶׁת דְּרוּכָ֔ה וּמִפְּנֵ֖י כֹּ֥בֶד מִלְחָמָֽה׃ {ס}
<A NAME="16"> </A>
<B>טז</B> כִּי־כֹ֛ה אָמַ֥ר אֲדֹנָ֖י אֵלָ֑י בְּע֤וֹד שָׁנָה֙ כִּשְׁנֵ֣י שָׂכִ֔יר וְכָלָ֖ה כָּל־כְּב֥וֹד קֵדָֽר׃
<A NAME="17"> </A>
<B>יז</B> וּשְׁאָ֧ר מִסְפַּר־קֶ֛שֶׁת גִּבּוֹרֵ֥י בְנֵֽי־קֵדָ֖ר יִמְעָ֑טוּ כִּ֛י יְהוָ֥ה אֱלֹהֵֽי־יִשְׂרָאֵ֖ל דִּבֵּֽר׃ {ס}</P>

<HR>
<P CLASS=s>
<A HREF="c0.htm">תנ"ך</A> -
ישעיהו - פרק
<A HREF="c1001.htm">א</A>
<A HREF="c1002.htm">ב</A>
<A HREF="c1003.htm">ג</A>
<A HREF="c1004.htm">ד</A>
<A HREF="c1005.htm">ה</A>
<A HREF="c1006.htm">ו</A>
<A HREF="c1007.htm">ז</A>
<A HREF="c1008.htm">ח</A>
<A HREF="c1009.htm">ט</A>
<A HREF="c1010.htm">י</A>
<A HREF="c1011.htm">יא</A>
<A HREF="c1012.htm">יב</A>
<A HREF="c1013.htm">יג</A>
<A HREF="c1014.htm">יד</A>
<A HREF="c1015.htm">טו</A>
<A HREF="c1016.htm">טז</A>
<A HREF="c1017.htm">יז</A>
<A HREF="c1018.htm">יח</A>
<A HREF="c1019.htm">יט</A>
<A HREF="c1020.htm">כ</A>
כא
<A HREF="c1022.htm">כב</A>
<A HREF="c1023.htm">כג</A>
<A HREF="c1024.htm">כד</A>
<A HREF="c1025.htm">כה</A>
<A HREF="c1026.htm">כו</A>
<A HREF="c1027.htm">כז</A>
<A HREF="c1028.htm">כח</A>
<A HREF="c1029.htm">כט</A>
<A HREF="c1030.htm">ל</A>
<A HREF="c1031.htm">לא</A>
<A HREF="c1032.htm">לב</A>
<A HREF="c1033.htm">לג</A>
<A HREF="c1034.htm">לד</A>
<A HREF="c1035.htm">לה</A>
<A HREF="c1036.htm">לו</A>
<A HREF="c1037.htm">לז</A>
<A HREF="c1038.htm">לח</A>
<A HREF="c1039.htm">לט</A>
<A HREF="c1040.htm">מ</A>
<A HREF="c1041.htm">מא</A>
<A HREF="c1042.htm">מב</A>
<A HREF="c1043.htm">מג</A>
<A HREF="c1044.htm">מד</A>
<A HREF="c1045.htm">מה</A>
<A HREF="c1046.htm">מו</A>
<A HREF="c1047.htm">מז</A>
<A HREF="c1048.htm">מח</A>
<A HREF="c1049.htm">מט</A>
<A HREF="c1050.htm">נ</A>
<A HREF="c1051.htm">נא</A>
<A HREF="c1052.htm">נב</A>
<A HREF="c1053.htm">נג</A>
<A HREF="c1054.htm">נד</A>
<A HREF="c1055.htm">נה</A>
<A HREF="c1056.htm">נו</A>
<A HREF="c1057.htm">נז</A>
<A HREF="c1058.htm">נח</A>
<A HREF="c1059.htm">נט</A>
<A HREF="c1060.htm">ס</A>
<A HREF="c1061.htm">סא</A>
<A HREF="c1062.htm">סב</A>
<A HREF="c1063.htm">סג</A>
<A HREF="c1064.htm">סד</A>
<A HREF="c1065.htm">סה</A>
<A HREF="c1066.htm">סו</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c1021')</SCRIPT></P>
</BODY></HTML>
