<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="cs.css" TYPE="text/css">
<TITLE>תנ"ך - איוב פרק ג</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
איוב - פרק
<A HREF="c2701.htm">א</A>
<A HREF="c2702.htm">ב</A>
ג
<A HREF="c2704.htm">ד</A>
<A HREF="c2705.htm">ה</A>
<A HREF="c2706.htm">ו</A>
<A HREF="c2707.htm">ז</A>
<A HREF="c2708.htm">ח</A>
<A HREF="c2709.htm">ט</A>
<A HREF="c2710.htm">י</A>
<A HREF="c2711.htm">יא</A>
<A HREF="c2712.htm">יב</A>
<A HREF="c2713.htm">יג</A>
<A HREF="c2714.htm">יד</A>
<A HREF="c2715.htm">טו</A>
<A HREF="c2716.htm">טז</A>
<A HREF="c2717.htm">יז</A>
<A HREF="c2718.htm">יח</A>
<A HREF="c2719.htm">יט</A>
<A HREF="c2720.htm">כ</A>
<A HREF="c2721.htm">כא</A>
<A HREF="c2722.htm">כב</A>
<A HREF="c2723.htm">כג</A>
<A HREF="c2724.htm">כד</A>
<A HREF="c2725.htm">כה</A>
<A HREF="c2726.htm">כו</A>
<A HREF="c2727.htm">כז</A>
<A HREF="c2728.htm">כח</A>
<A HREF="c2729.htm">כט</A>
<A HREF="c2730.htm">ל</A>
<A HREF="c2731.htm">לא</A>
<A HREF="c2732.htm">לב</A>
<A HREF="c2733.htm">לג</A>
<A HREF="c2734.htm">לד</A>
<A HREF="c2735.htm">לה</A>
<A HREF="c2736.htm">לו</A>
<A HREF="c2737.htm">לז</A>
<A HREF="c2738.htm">לח</A>
<A HREF="c2739.htm">לט</A>
<A HREF="c2740.htm">מ</A>
<A HREF="c2741.htm">מא</A>
<A HREF="c2742.htm">מב</A>
</P>
<HR>

<H1>איוב פרק ג</H1>

<A NAME="1"> </A>
<P CLASS=j><B>א</B> אַֽחֲרֵי־כֵ֗ן פָּתַ֤ח אִיּוֹב֙ אֶת־פִּ֔יהוּ וַיְקַלֵּ֖ל אֶת־יוֹמֽוֹ׃ {פ}<BR>
<A NAME="2"> </A>
<B>ב</B>                וַיַּ֥עַן אִיּ֗וֹב וַיֹּאמַֽר׃<BR>
<A NAME="3"> </A>
<B>ג</B> יֹ֣אבַד י֭וֹם אִוָּ֣לֶד בּ֑וֹ    וְהַלַּ֥יְלָה אָ֝מַ֗ר הֹ֣רָה גָֽבֶר׃<BR>
<A NAME="4"> </A>
<B>ד</B> הַיּ֥וֹם הַה֗וּא    יְֽהִ֫י חֹ֥שֶׁךְ<BR>אַֽל־יִדְרְשֵׁ֣הוּ אֱל֣וֹהַּ מִמַּ֑עַל    וְאַל־תּוֹפַ֖ע עָלָ֣יו נְהָרָֽה׃<BR>
<A NAME="5"> </A>
<B>ה</B> יִגְאָלֻ֡הוּ חֹ֣שֶׁךְ וְ֭צַלְמָוֶת תִּשְׁכָּן־עָלָ֣יו עֲנָנָ֑ה    יְ֝בַֽעֲתֻ֗הוּ כִּֽמְרִ֥ירֵי יֽוֹם׃<BR>
<A NAME="6"> </A>
<B>ו</B> הַלַּ֥יְלָה הַהוּא֮    יִקָּחֵ֪ה֫וּ אֹ֥פֶל<BR>אַל־יִ֭חַדְּ בִּימֵ֣י שָׁנָ֑ה    בְּמִסְפַּ֥ר יְ֝רָחִ֗ים אַל־יָבֹֽא׃<BR>
<A NAME="7"> </A>
<B>ז</B> הִנֵּ֤ה הַלַּ֣יְלָה הַ֭הוּא יְהִ֣י גַלְמ֑וּד    אַל־תָּב֖וֹא רְנָנָ֣ה בֽוֹ׃<BR>
<A NAME="8"> </A>
<B>ח</B> יִקְּבֻ֥הוּ אֹֽרְרֵי־י֑וֹם    הָֽ֝עֲתִידִ֗ים עֹרֵ֥ר לִוְיָתָֽן׃<BR>
<A NAME="9"> </A>
<B>ט</B> יֶחְשְׁכוּ֮ כּֽוֹכְבֵ֪י נִ֫שְׁפּ֥וֹ    יְקַו־לְא֥וֹר וָאַ֑יִן וְאַל־יִ֝רְאֶ֗ה בְּעַפְעַפֵּי־שָֽׁחַר׃<BR>
<A NAME="10"> </A>
<B>י</B> כִּ֤י לֹ֣א סָ֭גַר דַּלְתֵ֣י בִטְנִ֑י    וַיַּסְתֵּ֥ר עָ֝מָ֗ל מֵֽעֵינָֽי׃<BR>
<A NAME="11"> </A>
<B>יא</B> לָ֤מָּה לֹּ֣א מֵרֶ֣חֶם אָמ֑וּת    מִבֶּ֖טֶן יָצָ֣אתִי וְאֶגְוָֽע׃<BR>
<A NAME="12"> </A>
<B>יב</B> מַ֭דּוּעַ קִדְּמ֣וּנִי בִרְכָּ֑יִם    וּמַה־שָּׁ֝דַ֗יִם כִּ֣י אִינָֽק׃<BR>
<A NAME="13"> </A>
<B>יג</B> כִּֽי־עַ֭תָּה שָׁכַ֣בְתִּי וְאֶשְׁק֑וֹט    יָ֝שַׁ֗נְתִּי אָ֤ז ׀ יָנ֬וּחַֽ לִֽי׃<BR>
<A NAME="14"> </A>
<B>יד</B> עִם־מְ֭לָכִים וְיֹ֣עֲצֵי אָ֑רֶץ    הַבֹּנִ֖ים חֳרָב֣וֹת לָֽמוֹ׃<BR>
<A NAME="15"> </A>
<B>טו</B> א֣וֹ עִם־שָׂ֭רִים זָהָ֣ב לָהֶ֑ם    הַֽמְמַלְאִ֖ים בָּֽתֵּיהֶ֣ם כָּֽסֶף׃<BR>
<A NAME="16"> </A>
<B>טז</B> א֤וֹ כְנֵ֣פֶל טָ֭מוּן לֹ֣א אֶֽהְיֶ֑ה    כְּ֝עֹֽלְלִ֗ים לֹא־רָ֥אוּ אֽוֹר׃<BR>
<A NAME="17"> </A>
<B>יז</B> שָׁ֣ם רְ֭שָׁעִים חָ֣דְלוּ רֹ֑גֶז    וְשָׁ֥ם יָ֝נ֗וּחוּ יְגִ֣יעֵי כֹֽחַ׃<BR>
<A NAME="18"> </A>
<B>יח</B> יַ֭חַד אֲסִירִ֣ים שַֽׁאֲנָ֑נוּ    לֹ֥א שָֽׁ֝מְע֗וּ ק֣וֹל נֹגֵֽשׂ׃<BR>
<A NAME="19"> </A>
<B>יט</B> קָטֹ֣ן וְ֭גָדוֹל שָׁ֣ם ה֑וּא    וְ֝עֶ֗בֶד חָפְשִׁ֥י מֵֽאֲדֹנָֽיו׃<BR>
<A NAME="20"> </A>
<B>כ</B> לָ֤מָּה יִתֵּ֣ן לְעָמֵ֣ל א֑וֹר    וְ֝חַיִּ֗ים לְמָ֣רֵי נָֽפֶשׁ׃<BR>
<A NAME="21"> </A>
<B>כא</B> הַֽמְחַכִּ֣ים לַמָּ֣וֶת וְאֵינֶ֑נּוּ    וַֽ֝יַּחְפְּרֻ֗הוּ מִמַּטְמוֹנִֽים׃<BR>
<A NAME="22"> </A>
<B>כב</B> הַשְּׂמֵחִ֥ים אֱלֵי־גִ֑יל    יָ֝שִׂ֗ישׂוּ כִּ֣י יִמְצְאוּ־קָֽבֶר׃<BR>
<A NAME="23"> </A>
<B>כג</B> לְ֭גֶבֶר אֲשֶׁר־דַּרְכּ֣וֹ נִסְתָּ֑רָה    וַיָּ֖סֶךְ אֱל֣וֹהַּ בַּֽעֲדֽוֹ׃<BR>
<A NAME="24"> </A>
<B>כד</B> כִּֽי־לִפְנֵ֣י לַ֭חְמִי אַנְחָתִ֣י תָבֹ֑א    וַֽיִּתְּכ֥וּ כַ֝מַּ֗יִם שַֽׁאֲגֹתָֽי׃<BR>
<A NAME="25"> </A>
<B>כה</B> כִּ֤י פַ֣חַד פָּ֭חַדְתִּי וַיֶּֽאֱתָיֵ֑נִי    וַֽאֲשֶׁ֥ר יָ֝גֹ֗רְתִּי יָ֣בֹא לִֽי׃<BR>
<A NAME="26"> </A>
<B>כו</B> לֹ֤א שָׁלַ֨וְתִּי ׀ וְלֹ֖א שָׁקַ֥טְתִּי וְֽלֹא־נָ֗חְתִּי    וַיָּ֥בֹא רֹֽגֶז׃</P>

<HR>
<P CLASS=s>
<A HREF="c0.htm">תנ"ך</A> -
איוב - פרק
<A HREF="c2701.htm">א</A>
<A HREF="c2702.htm">ב</A>
ג
<A HREF="c2704.htm">ד</A>
<A HREF="c2705.htm">ה</A>
<A HREF="c2706.htm">ו</A>
<A HREF="c2707.htm">ז</A>
<A HREF="c2708.htm">ח</A>
<A HREF="c2709.htm">ט</A>
<A HREF="c2710.htm">י</A>
<A HREF="c2711.htm">יא</A>
<A HREF="c2712.htm">יב</A>
<A HREF="c2713.htm">יג</A>
<A HREF="c2714.htm">יד</A>
<A HREF="c2715.htm">טו</A>
<A HREF="c2716.htm">טז</A>
<A HREF="c2717.htm">יז</A>
<A HREF="c2718.htm">יח</A>
<A HREF="c2719.htm">יט</A>
<A HREF="c2720.htm">כ</A>
<A HREF="c2721.htm">כא</A>
<A HREF="c2722.htm">כב</A>
<A HREF="c2723.htm">כג</A>
<A HREF="c2724.htm">כד</A>
<A HREF="c2725.htm">כה</A>
<A HREF="c2726.htm">כו</A>
<A HREF="c2727.htm">כז</A>
<A HREF="c2728.htm">כח</A>
<A HREF="c2729.htm">כט</A>
<A HREF="c2730.htm">ל</A>
<A HREF="c2731.htm">לא</A>
<A HREF="c2732.htm">לב</A>
<A HREF="c2733.htm">לג</A>
<A HREF="c2734.htm">לד</A>
<A HREF="c2735.htm">לה</A>
<A HREF="c2736.htm">לו</A>
<A HREF="c2737.htm">לז</A>
<A HREF="c2738.htm">לח</A>
<A HREF="c2739.htm">לט</A>
<A HREF="c2740.htm">מ</A>
<A HREF="c2741.htm">מא</A>
<A HREF="c2742.htm">מב</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c2703')</SCRIPT></P>
</BODY></HTML>
