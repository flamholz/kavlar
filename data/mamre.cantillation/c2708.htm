<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="cs.css" TYPE="text/css">
<TITLE>תנ"ך - איוב פרק ח</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
איוב - פרק
<A HREF="c2701.htm">א</A>
<A HREF="c2702.htm">ב</A>
<A HREF="c2703.htm">ג</A>
<A HREF="c2704.htm">ד</A>
<A HREF="c2705.htm">ה</A>
<A HREF="c2706.htm">ו</A>
<A HREF="c2707.htm">ז</A>
ח
<A HREF="c2709.htm">ט</A>
<A HREF="c2710.htm">י</A>
<A HREF="c2711.htm">יא</A>
<A HREF="c2712.htm">יב</A>
<A HREF="c2713.htm">יג</A>
<A HREF="c2714.htm">יד</A>
<A HREF="c2715.htm">טו</A>
<A HREF="c2716.htm">טז</A>
<A HREF="c2717.htm">יז</A>
<A HREF="c2718.htm">יח</A>
<A HREF="c2719.htm">יט</A>
<A HREF="c2720.htm">כ</A>
<A HREF="c2721.htm">כא</A>
<A HREF="c2722.htm">כב</A>
<A HREF="c2723.htm">כג</A>
<A HREF="c2724.htm">כד</A>
<A HREF="c2725.htm">כה</A>
<A HREF="c2726.htm">כו</A>
<A HREF="c2727.htm">כז</A>
<A HREF="c2728.htm">כח</A>
<A HREF="c2729.htm">כט</A>
<A HREF="c2730.htm">ל</A>
<A HREF="c2731.htm">לא</A>
<A HREF="c2732.htm">לב</A>
<A HREF="c2733.htm">לג</A>
<A HREF="c2734.htm">לד</A>
<A HREF="c2735.htm">לה</A>
<A HREF="c2736.htm">לו</A>
<A HREF="c2737.htm">לז</A>
<A HREF="c2738.htm">לח</A>
<A HREF="c2739.htm">לט</A>
<A HREF="c2740.htm">מ</A>
<A HREF="c2741.htm">מא</A>
<A HREF="c2742.htm">מב</A>
</P>
<HR>

<H1>איוב פרק ח</H1>

<A NAME="1"> </A>
<P><B>א</B>                וַ֭יַּעַן בִּלְדַּ֥ד הַשּׁוּחִ֗י וַיֹּאמַֽר׃<BR>
<A NAME="2"> </A>
<B>ב</B> עַד־אָ֥ן תְּמַלֶּל־אֵ֑לֶּה    וְר֥וּחַ כַּ֝בִּ֗יר אִמְרֵי־פִֽיךָ׃<BR>
<A NAME="3"> </A>
<B>ג</B> הַ֭אֵל יְעַוֵּ֣ת מִשְׁפָּ֑ט    וְאִם־שַׁ֝דַּ֗י יְעַוֵּֽת־צֶֽדֶק׃<BR>
<A NAME="4"> </A>
<B>ד</B> אִם־בָּנֶ֥יךָ חָֽטְאוּ־ל֑וֹ    וַֽ֝יְשַׁלְּחֵ֗ם בְּיַד־פִּשְׁעָֽם׃<BR>
<A NAME="5"> </A>
<B>ה</B> אִם־אַ֭תָּה תְּשַׁחֵ֣ר אֶל־אֵ֑ל    וְאֶל־שַׁ֝דַּ֗י תִּתְחַנָּֽן׃<BR>
<A NAME="6"> </A>
<B>ו</B> אִם־זַ֥ךְ וְיָשָׁ֗ר אָ֥תָּה    כִּֽי־עַ֭תָּה יָעִ֣יר עָלֶ֑יךָ וְ֝שִׁלַּ֗ם נְוַ֣ת צִדְקֶֽךָ׃<BR>
<A NAME="7"> </A>
<B>ז</B> וְהָיָ֣ה רֵאשִֽׁיתְךָ֣ מִצְעָ֑ר    וְ֝אַחֲרִֽיתְךָ֗ יִשְׂגֶּ֥ה מְאֹֽד׃<BR>
<A NAME="8"> </A>
<B>ח</B> כִּֽי־שְׁאַל־נָ֭א לְדֹ֣ר רִישׁ֑וֹן    וְ֝כוֹנֵ֗ן לְחֵ֣קֶר אֲבוֹתָֽם׃<BR>
<A NAME="9"> </A>
<B>ט</B> כִּֽי־תְמ֣וֹל אֲ֭נַחְנוּ וְלֹ֣א נֵדָ֑ע    כִּ֤י צֵ֖ל יָמֵ֣ינוּ עֲלֵי־אָֽרֶץ׃<BR>
<A NAME="10"> </A>
<B>י</B> הֲלֹא־הֵ֣ם י֭וֹרוּךָ יֹ֣אמְרוּ לָ֑ךְ    וּ֝מִלִּבָּ֗ם יוֹצִ֥אוּ מִלִּֽים׃<BR>
<A NAME="11"> </A>
<B>יא</B> הֲיִֽגְאֶה־גֹּ֭מֶא בְּלֹ֣א בִצָּ֑ה    יִשְׂגֶּה־אָ֥חוּ בְלִי־מָֽיִם׃<BR>
<A NAME="12"> </A>
<B>יב</B> עֹדֶ֣נּוּ בְ֭אִבּוֹ לֹ֣א יִקָּטֵ֑ף    וְלִפְנֵ֖י כָל־חָצִ֣יר יִיבָֽשׁ׃<BR>
<A NAME="13"> </A>
<B>יג</B> כֵּ֗ן אָ֭רְחוֹת כָּל־שֹׁ֣כְחֵי אֵ֑ל    וְתִקְוַ֖ת חָנֵ֣ף תֹּאבֵֽד׃<BR>
<A NAME="14"> </A>
<B>יד</B> אֲשֶׁר־יָק֥וֹט כִּסְל֑וֹ    וּבֵ֥ית עַ֝כָּבִ֗ישׁ מִבְטַחֽוֹ׃<BR>
<A NAME="15"> </A>
<B>טו</B> יִשָּׁעֵ֣ן עַל־בֵּ֭יתוֹ וְלֹ֣א יַֽעֲמֹ֑ד    יַֽחֲזִ֥יק בּ֝֗וֹ וְלֹ֣א יָקֽוּם׃<BR>
<A NAME="16"> </A>
<B>טז</B> רָטֹ֣ב ה֭וּא לִפְנֵי־שָׁ֑מֶשׁ    וְעַ֥ל גַּ֝נָּת֗וֹ יֹֽנַקְתּ֥וֹ תֵצֵֽא׃<BR>
<A NAME="17"> </A>
<B>יז</B> עַל־גַּ֭ל שָֽׁרָשָׁ֣יו יְסֻבָּ֑כוּ    בֵּ֖ית אֲבָנִ֣ים יֶֽחֱזֶֽה׃<BR>
<A NAME="18"> </A>
<B>יח</B> אִם־יְבַלְּעֶ֥נּוּ מִמְּקֹמ֑וֹ    וְכִ֥חֶשׁ בּ֝֗וֹ לֹ֣א רְאִיתִֽיךָ׃<BR>
<A NAME="19"> </A>
<B>יט</B> הֶן־ה֭וּא מְשׂ֣וֹשׂ דַּרְכּ֑וֹ    וּ֝מֵֽעָפָ֗ר אַחֵ֥ר יִצְמָֽחוּ׃<BR>
<A NAME="20"> </A>
<B>כ</B> הֶן־אֵ֭ל לֹ֣א יִמְאַס־תָּ֑ם    וְלֹֽא־יַ֝חֲזִ֗יק בְּיַד־מְרֵעִֽים׃<BR>
<A NAME="21"> </A>
<B>כא</B> עַד־יְמַלֵּ֣ה שְׂח֣וֹק פִּ֑יךָ    וּשְׂפָתֶ֥יךָ תְרוּעָֽה׃<BR>
<A NAME="22"> </A>
<B>כב</B> שֹֽׂנְאֶ֥יךָ יִלְבְּשׁוּ־בֹ֑שֶׁת    וְאֹ֖הֶל רְשָׁעִ֣ים אֵינֶֽנּוּ׃</P>

<HR>
<P CLASS=s>
<A HREF="c0.htm">תנ"ך</A> -
איוב - פרק
<A HREF="c2701.htm">א</A>
<A HREF="c2702.htm">ב</A>
<A HREF="c2703.htm">ג</A>
<A HREF="c2704.htm">ד</A>
<A HREF="c2705.htm">ה</A>
<A HREF="c2706.htm">ו</A>
<A HREF="c2707.htm">ז</A>
ח
<A HREF="c2709.htm">ט</A>
<A HREF="c2710.htm">י</A>
<A HREF="c2711.htm">יא</A>
<A HREF="c2712.htm">יב</A>
<A HREF="c2713.htm">יג</A>
<A HREF="c2714.htm">יד</A>
<A HREF="c2715.htm">טו</A>
<A HREF="c2716.htm">טז</A>
<A HREF="c2717.htm">יז</A>
<A HREF="c2718.htm">יח</A>
<A HREF="c2719.htm">יט</A>
<A HREF="c2720.htm">כ</A>
<A HREF="c2721.htm">כא</A>
<A HREF="c2722.htm">כב</A>
<A HREF="c2723.htm">כג</A>
<A HREF="c2724.htm">כד</A>
<A HREF="c2725.htm">כה</A>
<A HREF="c2726.htm">כו</A>
<A HREF="c2727.htm">כז</A>
<A HREF="c2728.htm">כח</A>
<A HREF="c2729.htm">כט</A>
<A HREF="c2730.htm">ל</A>
<A HREF="c2731.htm">לא</A>
<A HREF="c2732.htm">לב</A>
<A HREF="c2733.htm">לג</A>
<A HREF="c2734.htm">לד</A>
<A HREF="c2735.htm">לה</A>
<A HREF="c2736.htm">לו</A>
<A HREF="c2737.htm">לז</A>
<A HREF="c2738.htm">לח</A>
<A HREF="c2739.htm">לט</A>
<A HREF="c2740.htm">מ</A>
<A HREF="c2741.htm">מא</A>
<A HREF="c2742.htm">מב</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c2708')</SCRIPT></P>
</BODY></HTML>
