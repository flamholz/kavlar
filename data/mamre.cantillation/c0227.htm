<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="c.css" TYPE="text/css">
<TITLE>תנ"ך - שמות פרק כז</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
שמות - פרק
<A HREF="c0201.htm">א</A>
<A HREF="c0202.htm">ב</A>
<A HREF="c0203.htm">ג</A>
<A HREF="c0204.htm">ד</A>
<A HREF="c0205.htm">ה</A>
<A HREF="c0206.htm">ו</A>
<A HREF="c0207.htm">ז</A>
<A HREF="c0208.htm">ח</A>
<A HREF="c0209.htm">ט</A>
<A HREF="c0210.htm">י</A>
<A HREF="c0211.htm">יא</A>
<A HREF="c0212.htm">יב</A>
<A HREF="c0213.htm">יג</A>
<A HREF="c0214.htm">יד</A>
<A HREF="c0215.htm">טו</A>
<A HREF="c0216.htm">טז</A>
<A HREF="c0217.htm">יז</A>
<A HREF="c0218.htm">יח</A>
<A HREF="c0219.htm">יט</A>
<A HREF="c0220.htm">כ</A>
<A HREF="c0221.htm">כא</A>
<A HREF="c0222.htm">כב</A>
<A HREF="c0223.htm">כג</A>
<A HREF="c0224.htm">כד</A>
<A HREF="c0225.htm">כה</A>
<A HREF="c0226.htm">כו</A>
כז
<A HREF="c0228.htm">כח</A>
<A HREF="c0229.htm">כט</A>
<A HREF="c0230.htm">ל</A>
<A HREF="c0231.htm">לא</A>
<A HREF="c0232.htm">לב</A>
<A HREF="c0233.htm">לג</A>
<A HREF="c0234.htm">לד</A>
<A HREF="c0235.htm">לה</A>
<A HREF="c0236.htm">לו</A>
<A HREF="c0237.htm">לז</A>
<A HREF="c0238.htm">לח</A>
<A HREF="c0239.htm">לט</A>
<A HREF="c0240.htm">מ</A>
</P>
<HR>

<H1>שמות פרק כז</H1>

<A NAME="1"> </A>
<P><B>א</B> וְעָשִׂ֥יתָ אֶת־הַמִּזְבֵּ֖חַ עֲצֵ֣י שִׁטִּ֑ים חָמֵשׁ֩ אַמּ֨וֹת אֹ֜רֶךְ וְחָמֵ֧שׁ אַמּ֣וֹת רֹ֗חַב רָב֤וּעַ יִֽהְיֶה֙ הַמִּזְבֵּ֔חַ וְשָׁלֹ֥שׁ אַמּ֖וֹת קֹֽמָתֽוֹ׃
<A NAME="2"> </A>
<B>ב</B> וְעָשִׂ֣יתָ קַרְנֹתָ֗יו עַ֚ל אַרְבַּ֣ע פִּנֹּתָ֔יו מִמֶּ֖נּוּ תִּֽהְיֶ֣יןָ קַרְנֹתָ֑יו וְצִפִּיתָ֥ אֹת֖וֹ נְחֹֽשֶׁת׃
<A NAME="3"> </A>
<B>ג</B> וְעָשִׂ֤יתָ סִּֽירֹתָיו֙ לְדַשְּׁנ֔וֹ וְיָעָיו֙ וּמִזְרְקֹתָ֔יו וּמִזְלְגֹתָ֖יו וּמַחְתֹּתָ֑יו לְכָל־כֵּלָ֖יו תַּֽעֲשֶׂ֥ה נְחֹֽשֶׁת׃
<A NAME="4"> </A>
<B>ד</B> וְעָשִׂ֤יתָ לּוֹ֙ מִכְבָּ֔ר מַֽעֲשֵׂ֖ה רֶ֣שֶׁת נְחֹ֑שֶׁת וְעָשִׂ֣יתָ עַל־הָרֶ֗שֶׁת אַרְבַּע֙ טַבְּעֹ֣ת נְחֹ֔שֶׁת עַ֖ל אַרְבַּ֥ע קְצוֹתָֽיו׃
<A NAME="5"> </A>
<B>ה</B> וְנָֽתַתָּ֣ה אֹתָ֗הּ תַּ֛חַת כַּרְכֹּ֥ב הַמִּזְבֵּ֖חַ מִלְּמָ֑טָּה וְהָֽיְתָ֣ה הָרֶ֔שֶׁת עַ֖ד חֲצִ֥י הַמִּזְבֵּֽחַ׃
<A NAME="6"> </A>
<B>ו</B> וְעָשִׂ֤יתָ בַדִּים֙ לַמִּזְבֵּ֔חַ בַּדֵּ֖י עֲצֵ֣י שִׁטִּ֑ים וְצִפִּיתָ֥ אֹתָ֖ם נְחֹֽשֶׁת׃
<A NAME="7"> </A>
<B>ז</B> וְהוּבָ֥א אֶת־בַּדָּ֖יו בַּטַּבָּעֹ֑ת וְהָי֣וּ הַבַּדִּ֗ים עַל־שְׁתֵּ֛י צַלְעֹ֥ת הַמִּזְבֵּ֖חַ בִּשְׂאֵ֥ת אֹתֽוֹ׃
<A NAME="8"> </A>
<B>ח</B> נְב֥וּב לֻחֹ֖ת תַּֽעֲשֶׂ֣ה אֹת֑וֹ כַּֽאֲשֶׁ֨ר הֶרְאָ֥ה אֹֽתְךָ֛ בָּהָ֖ר כֵּ֥ן יַֽעֲשֽׂוּ׃ {ס}
<A NAME="9"> </A>
<B>ט</B> וְעָשִׂ֕יתָ אֵ֖ת חֲצַ֣ר הַמִּשְׁכָּ֑ן לִפְאַ֣ת נֶֽגֶב־תֵּ֠ימָנָה קְלָעִ֨ים לֶֽחָצֵ֜ר שֵׁ֣שׁ מָשְׁזָ֗ר מֵאָ֤ה בָֽאַמָּה֙ אֹ֔רֶךְ לַפֵּאָ֖ה הָֽאֶחָֽת׃
<A NAME="10"> </A>
<B>י</B> וְעַמֻּדָ֣יו עֶשְׂרִ֔ים וְאַדְנֵיהֶ֥ם עֶשְׂרִ֖ים נְחֹ֑שֶׁת וָוֵ֧י הָֽעַמֻּדִ֛ים וַחֲשֻֽׁקֵיהֶ֖ם כָּֽסֶף׃
<A NAME="11"> </A>
<B>יא</B> וְכֵ֨ן לִפְאַ֤ת צָפוֹן֙ בָּאֹ֔רֶךְ קְלָעִ֖ים מֵ֣אָה אֹ֑רֶךְ וְעַמֻּדָ֣ו עֶשְׂרִ֗ים וְאַדְנֵיהֶ֤ם עֶשְׂרִים֙ נְחֹ֔שֶׁת וָוֵ֧י הָֽעַמֻּדִ֛ים וַחֲשֻֽׁקֵיהֶ֖ם כָּֽסֶף׃
<A NAME="12"> </A>
<B>יב</B> וְרֹ֤חַב הֶֽחָצֵר֙ לִפְאַת־יָ֔ם קְלָעִ֖ים חֲמִשִּׁ֣ים אַמָּ֑ה עַמֻּֽדֵיהֶ֣ם עֲשָׂרָ֔ה וְאַדְנֵיהֶ֖ם עֲשָׂרָֽה׃
<A NAME="13"> </A>
<B>יג</B> וְרֹ֣חַב הֶֽחָצֵ֗ר לִפְאַ֛ת קֵ֥דְמָה מִזְרָ֖חָה חֲמִשִּׁ֥ים אַמָּֽה׃
<A NAME="14"> </A>
<B>יד</B> וַֽחֲמֵ֨שׁ עֶשְׂרֵ֥ה אַמָּ֛ה קְלָעִ֖ים לַכָּתֵ֑ף עַמֻּֽדֵיהֶ֣ם שְׁלֹשָׁ֔ה וְאַדְנֵיהֶ֖ם שְׁלֹשָֽׁה׃
<A NAME="15"> </A>
<B>טו</B> וְלַכָּתֵף֙ הַשֵּׁנִ֔ית חֲמֵ֥שׁ עֶשְׂרֵ֖ה קְלָעִ֑ים עַמֻּֽדֵיהֶ֣ם שְׁלֹשָׁ֔ה וְאַדְנֵיהֶ֖ם שְׁלֹשָֽׁה׃
<A NAME="16"> </A>
<B>טז</B> וּלְשַׁ֨עַר הֶֽחָצֵ֜ר מָסָ֣ךְ ׀ עֶשְׂרִ֣ים אַמָּ֗ה תְּכֵ֨לֶת וְאַרְגָּמָ֜ן וְתוֹלַ֧עַת שָׁנִ֛י וְשֵׁ֥שׁ מָשְׁזָ֖ר מַֽעֲשֵׂ֣ה רֹקֵ֑ם עַמֻּֽדֵיהֶם֙ אַרְבָּעָ֔ה וְאַדְנֵיהֶ֖ם אַרְבָּעָֽה׃
<A NAME="17"> </A>
<B>יז</B> כָּל־עַמּוּדֵ֨י הֶֽחָצֵ֤ר סָבִיב֙ מְחֻשָּׁקִ֣ים כֶּ֔סֶף וָֽוֵיהֶ֖ם כָּ֑סֶף וְאַדְנֵיהֶ֖ם נְחֹֽשֶׁת׃
<A NAME="18"> </A>
<B>יח</B> אֹ֣רֶךְ הֶֽחָצֵר֩ מֵאָ֨ה בָֽאַמָּ֜ה וְרֹ֣חַב ׀ חֲמִשִּׁ֣ים בַּֽחֲמִשִּׁ֗ים וְקֹמָ֛ה חָמֵ֥שׁ אַמּ֖וֹת שֵׁ֣שׁ מָשְׁזָ֑ר וְאַדְנֵיהֶ֖ם נְחֹֽשֶׁת׃
<A NAME="19"> </A>
<B>יט</B> לְכֹל֙ כְּלֵ֣י הַמִּשְׁכָּ֔ן בְּכֹ֖ל עֲבֹֽדָת֑וֹ וְכָל־יְתֵֽדֹתָ֛יו וְכָל־יִתְדֹ֥ת הֶֽחָצֵ֖ר נְחֹֽשֶׁת׃ {ס}
<A NAME="20"> </A>
<B>כ</B> וְאַתָּ֞ה תְּצַוֶּ֣ה ׀ אֶת־בְּנֵ֣י יִשְׂרָאֵ֗ל וְיִקְח֨וּ אֵלֶ֜יךָ שֶׁ֣מֶן זַ֥יִת זָ֛ךְ כָּתִ֖ית לַמָּא֑וֹר לְהַֽעֲלֹ֥ת נֵ֖ר תָּמִֽיד׃
<A NAME="21"> </A>
<B>כא</B> בְּאֹ֣הֶל מוֹעֵד֩ מִח֨וּץ לַפָּרֹ֜כֶת אֲשֶׁ֣ר עַל־הָֽעֵדֻ֗ת יַֽעֲרֹךְ֩ אֹת֨וֹ אַֽהֲרֹ֧ן וּבָנָ֛יו מֵעֶ֥רֶב עַד־בֹּ֖קֶר לִפְנֵ֣י יְהוָ֑ה חֻקַּ֤ת עוֹלָם֙ לְדֹ֣רֹתָ֔ם מֵאֵ֖ת בְּנֵ֥י יִשְׂרָאֵֽל׃ {ס}</P>

<HR>
<P CLASS=s>
<A HREF="c0.htm">תנ"ך</A> -
שמות - פרק
<A HREF="c0201.htm">א</A>
<A HREF="c0202.htm">ב</A>
<A HREF="c0203.htm">ג</A>
<A HREF="c0204.htm">ד</A>
<A HREF="c0205.htm">ה</A>
<A HREF="c0206.htm">ו</A>
<A HREF="c0207.htm">ז</A>
<A HREF="c0208.htm">ח</A>
<A HREF="c0209.htm">ט</A>
<A HREF="c0210.htm">י</A>
<A HREF="c0211.htm">יא</A>
<A HREF="c0212.htm">יב</A>
<A HREF="c0213.htm">יג</A>
<A HREF="c0214.htm">יד</A>
<A HREF="c0215.htm">טו</A>
<A HREF="c0216.htm">טז</A>
<A HREF="c0217.htm">יז</A>
<A HREF="c0218.htm">יח</A>
<A HREF="c0219.htm">יט</A>
<A HREF="c0220.htm">כ</A>
<A HREF="c0221.htm">כא</A>
<A HREF="c0222.htm">כב</A>
<A HREF="c0223.htm">כג</A>
<A HREF="c0224.htm">כד</A>
<A HREF="c0225.htm">כה</A>
<A HREF="c0226.htm">כו</A>
כז
<A HREF="c0228.htm">כח</A>
<A HREF="c0229.htm">כט</A>
<A HREF="c0230.htm">ל</A>
<A HREF="c0231.htm">לא</A>
<A HREF="c0232.htm">לב</A>
<A HREF="c0233.htm">לג</A>
<A HREF="c0234.htm">לד</A>
<A HREF="c0235.htm">לה</A>
<A HREF="c0236.htm">לו</A>
<A HREF="c0237.htm">לז</A>
<A HREF="c0238.htm">לח</A>
<A HREF="c0239.htm">לט</A>
<A HREF="c0240.htm">מ</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c0227')</SCRIPT></P>
</BODY></HTML>
