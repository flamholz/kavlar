<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="c.css" TYPE="text/css">
<TITLE>תנ"ך - ירמיהו פרק יא</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
ירמיהו - פרק
<A HREF="c1101.htm">א</A>
<A HREF="c1102.htm">ב</A>
<A HREF="c1103.htm">ג</A>
<A HREF="c1104.htm">ד</A>
<A HREF="c1105.htm">ה</A>
<A HREF="c1106.htm">ו</A>
<A HREF="c1107.htm">ז</A>
<A HREF="c1108.htm">ח</A>
<A HREF="c1109.htm">ט</A>
<A HREF="c1110.htm">י</A>
יא
<A HREF="c1112.htm">יב</A>
<A HREF="c1113.htm">יג</A>
<A HREF="c1114.htm">יד</A>
<A HREF="c1115.htm">טו</A>
<A HREF="c1116.htm">טז</A>
<A HREF="c1117.htm">יז</A>
<A HREF="c1118.htm">יח</A>
<A HREF="c1119.htm">יט</A>
<A HREF="c1120.htm">כ</A>
<A HREF="c1121.htm">כא</A>
<A HREF="c1122.htm">כב</A>
<A HREF="c1123.htm">כג</A>
<A HREF="c1124.htm">כד</A>
<A HREF="c1125.htm">כה</A>
<A HREF="c1126.htm">כו</A>
<A HREF="c1127.htm">כז</A>
<A HREF="c1128.htm">כח</A>
<A HREF="c1129.htm">כט</A>
<A HREF="c1130.htm">ל</A>
<A HREF="c1131.htm">לא</A>
<A HREF="c1132.htm">לב</A>
<A HREF="c1133.htm">לג</A>
<A HREF="c1134.htm">לד</A>
<A HREF="c1135.htm">לה</A>
<A HREF="c1136.htm">לו</A>
<A HREF="c1137.htm">לז</A>
<A HREF="c1138.htm">לח</A>
<A HREF="c1139.htm">לט</A>
<A HREF="c1140.htm">מ</A>
<A HREF="c1141.htm">מא</A>
<A HREF="c1142.htm">מב</A>
<A HREF="c1143.htm">מג</A>
<A HREF="c1144.htm">מד</A>
<A HREF="c1145.htm">מה</A>
<A HREF="c1146.htm">מו</A>
<A HREF="c1147.htm">מז</A>
<A HREF="c1148.htm">מח</A>
<A HREF="c1149.htm">מט</A>
<A HREF="c1150.htm">נ</A>
<A HREF="c1151.htm">נא</A>
<A HREF="c1152.htm">נב</A>
</P>
<HR>

<H1>ירמיהו פרק יא</H1>

<A NAME="1"> </A>
<P><B>א</B> הַדָּבָר֙ אֲשֶׁ֣ר הָיָ֣ה אֶֽל־יִרְמְיָ֔הוּ מֵאֵ֥ת יְהוָ֖ה לֵאמֹֽר׃
<A NAME="2"> </A>
<B>ב</B> שִׁמְע֕וּ אֶת־דִּבְרֵ֖י הַבְּרִ֣ית הַזֹּ֑את וְדִבַּרְתֶּם֙ אֶל־אִ֣ישׁ יְהוּדָ֔ה וְעַל־יֹֽשְׁבֵ֖י יְרֽוּשָׁלִָֽם׃
<A NAME="3"> </A>
<B>ג</B> וְאָֽמַרְתָּ֣ אֲלֵיהֶ֔ם כֹּֽה־אָמַ֥ר יְהוָ֖ה אֱלֹהֵ֣י יִשְׂרָאֵ֑ל אָר֣וּר הָאִ֔ישׁ אֲשֶׁר֙ לֹ֣א יִשְׁמַ֔ע אֶת־דִּבְרֵ֖י הַבְּרִ֥ית הַזֹּֽאת׃
<A NAME="4"> </A>
<B>ד</B> אֲשֶׁ֣ר צִוִּ֣יתִי אֶת־אֲבֽוֹתֵיכֶ֡ם בְּי֣וֹם הוֹצִיאִֽי־אוֹתָ֣ם מֵאֶֽרֶץ־מִצְרַיִם֩ מִכּ֨וּר הַבַּרְזֶ֜ל לֵאמֹ֗ר שִׁמְע֤וּ בְקוֹלִי֙ וַֽעֲשִׂיתֶ֣ם אוֹתָ֔ם כְּכֹ֥ל אֲשֶׁר־אֲצַוֶּ֖ה אֶתְכֶ֑ם וִֽהְיִ֤יתֶם לִי֙ לְעָ֔ם וְאָ֣נֹכִ֔י אֶֽהְיֶ֥ה לָכֶ֖ם לֵֽאלֹהִֽים׃
<A NAME="5"> </A>
<B>ה</B> לְמַעַן֩ הָקִ֨ים אֶת־הַשְּׁבוּעָ֜ה אֲשֶׁר־נִשְׁבַּ֣עְתִּי לַאֲבֽוֹתֵיכֶ֗ם לָתֵ֤ת לָהֶם֙ אֶ֣רֶץ זָבַ֥ת חָלָ֛ב וּדְבַ֖שׁ כַּיּ֣וֹם הַזֶּ֑ה וָאַ֥עַן וָֽאֹמַ֖ר אָמֵ֥ן ׀ יְהוָֽה׃ {פ}<BR>
<A NAME="6"> </A>
<B>ו</B> וַיֹּ֤אמֶר יְהוָה֙ אֵלַ֔י קְרָ֨א אֶת־כָּל־הַדְּבָרִ֤ים הָאֵ֨לֶּה֙ בְּעָרֵ֣י יְהוּדָ֔ה וּבְחֻצ֥וֹת יְרֽוּשָׁלִַ֖ם לֵאמֹ֑ר שִׁמְע֗וּ אֶת־דִּבְרֵי֙ הַבְּרִ֣ית הַזֹּ֔את וַֽעֲשִׂיתֶ֖ם אוֹתָֽם׃
<A NAME="7"> </A>
<B>ז</B> כִּי֩ הָעֵ֨ד הַֽעִדֹ֜תִי בַּאֲבֽוֹתֵיכֶ֗ם בְּיוֹם֩ הַֽעֲלוֹתִ֨י אוֹתָ֜ם מֵאֶ֤רֶץ מִצְרַ֨יִם֙ וְעַד־הַיּ֣וֹם הַזֶּ֔ה הַשְׁכֵּ֥ם וְהָעֵ֖ד לֵאמֹ֑ר שִׁמְע֖וּ בְּקוֹלִֽי׃
<A NAME="8"> </A>
<B>ח</B> וְלֹ֤א שָֽׁמְעוּ֙ וְלֹֽא־הִטּ֣וּ אֶת־אָזְנָ֔ם וַיֵּ֣לְכ֔וּ אִ֕ישׁ בִּשְׁרִיר֖וּת לִבָּ֣ם הָרָ֑ע וָֽאָבִ֨יא עֲלֵיהֶ֜ם אֶֽת־כָּל־דִּבְרֵ֧י הַבְּרִית־הַזֹּ֛את אֲשֶׁר־צִוִּ֥יתִי לַֽעֲשׂ֖וֹת וְלֹ֥א עָשֽׂוּ׃ {ס}
<A NAME="9"> </A>
<B>ט</B> וַיֹּ֥אמֶר יְהוָ֖ה אֵלָ֑י נִֽמְצָא־קֶ֨שֶׁר֙ בְּאִ֣ישׁ יְהוּדָ֔ה וּבְיֹֽשְׁבֵ֖י יְרֽוּשָׁלִָֽם׃
<A NAME="10"> </A>
<B>י</B> שָׁבוּ֩ עַל־עֲו‍ֹנֹ֨ת אֲבוֹתָ֜ם הָרִֽאשֹׁנִ֗ים אֲשֶׁ֤ר מֵֽאֲנוּ֙ לִשְׁמ֣וֹעַ אֶת־דְּבָרַ֔י וְהֵ֣מָּה הָֽלְכ֗וּ אַֽחֲרֵ֛י אֱלֹהִ֥ים אֲחֵרִ֖ים לְעָבְדָ֑ם הֵפֵ֤רוּ בֵֽית־יִשְׂרָאֵל֙ וּבֵ֣ית יְהוּדָ֔ה אֶת־בְּרִיתִ֕י אֲשֶׁ֥ר כָּרַ֖תִּי אֶת־אֲבוֹתָֽם׃ {ס}
<A NAME="11"> </A>
<B>יא</B> לָכֵ֗ן כֹּ֚ה אָמַ֣ר יְהוָ֔ה הִנְנִ֨י מֵבִ֤יא אֲלֵיהֶם֙ רָעָ֔ה אֲשֶׁ֥ר לֹֽא־יוּכְל֖וּ לָצֵ֣את מִמֶּ֑נָּה וְזָֽעֲק֣וּ אֵלַ֔י וְלֹ֥א אֶשְׁמַ֖ע אֲלֵיהֶֽם׃
<A NAME="12"> </A>
<B>יב</B> וְהָֽלְכ֞וּ עָרֵ֣י יְהוּדָ֗ה וְיֹֽשְׁבֵי֙ יְר֣וּשָׁלִַ֔ם וְזָֽעֲקוּ֙ אֶל־הָ֣אֱלֹהִ֔ים אֲשֶׁ֛ר הֵ֥ם מְקַטְּרִ֖ים לָהֶ֑ם וְהוֹשֵׁ֛עַ לֹֽא־יוֹשִׁ֥יעוּ לָהֶ֖ם בְּעֵ֥ת רָֽעָתָֽם׃
<A NAME="13"> </A>
<B>יג</B> כִּ֚י מִסְפַּ֣ר עָרֶ֔יךָ הָי֥וּ אֱלֹהֶ֖יךָ יְהוּדָ֑ה וּמִסְפַּ֞ר חֻצ֣וֹת יְרֽוּשָׁלִַ֗ם שַׂמְתֶּ֤ם מִזְבְּחוֹת֙ לַבֹּ֔שֶׁת מִזְבְּח֖וֹת לְקַטֵּ֥ר לַבָּֽעַל׃ {ס}
<A NAME="14"> </A>
<B>יד</B> וְאַתָּ֗ה אַל־תִּתְפַּלֵּל֙ בְּעַד־הָעָ֣ם הַזֶּ֔ה וְאַל־תִּשָּׂ֥א בַֽעֲדָ֖ם רִנָּ֣ה וּתְפִלָּ֑ה כִּ֣י ׀ אֵינֶ֣נִּי שֹׁמֵ֗עַ בְּעֵ֛ת קָרְאָ֥ם אֵלַ֖י בְּעַ֥ד רָֽעָתָֽם׃ {ס}
<A NAME="15"> </A>
<B>טו</B> מֶ֣ה לִֽידִידִ֞י בְּבֵיתִ֗י עֲשׂוֹתָ֤הּ הַֽמְזִמָּ֨תָה֙ הָֽרַבִּ֔ים וּבְשַׂר־קֹ֖דֶשׁ יַֽעַבְר֣וּ מֵֽעָלָ֑יִךְ כִּ֥י רָֽעָתֵ֖כִי אָ֥ז תַּֽעֲלֹֽזִי׃
<A NAME="16"> </A>
<B>טז</B> זַ֤יִת רַֽעֲנָן֙ יְפֵ֣ה פְרִי־תֹ֔אַר קָרָ֥א יְהוָ֖ה שְׁמֵ֑ךְ לְק֣וֹל ׀ הֲמוּלָּ֣ה גְדֹלָ֗ה הִצִּ֥ית אֵשׁ֙ עָלֶ֔יהָ וְרָע֖וּ דָּֽלִיּוֹתָֽיו׃
<A NAME="17"> </A>
<B>יז</B> וַֽיהוָ֤ה צְבָאוֹת֙ הַנּוֹטֵ֣עַ אוֹתָ֔ךְ דִּבֶּ֥ר עָלַ֖יִךְ רָעָ֑ה בִּ֠גְלַל רָעַ֨ת בֵּֽית־יִשְׂרָאֵ֜ל וּבֵ֣ית יְהוּדָ֗ה אֲשֶׁ֨ר עָשׂ֥וּ לָהֶ֛ם לְהַכְעִסֵ֖נִי לְקַטֵּ֥ר לַבָּֽעַל׃ {פ}<BR>
<A NAME="18"> </A>
<B>יח</B> וַֽיהוָ֥ה הֽוֹדִיעַ֖נִי וָֽאֵדָ֑עָה אָ֖ז הִרְאִיתַ֥נִי מַֽעַלְלֵיהֶֽם׃
<A NAME="19"> </A>
<B>יט</B> וַֽאֲנִ֕י כְּכֶ֥בֶשׂ אַלּ֖וּף יוּבַ֣ל לִטְב֑וֹחַ וְלֹֽא־יָדַ֜עְתִּי כִּֽי־עָלַ֣י ׀ חָֽשְׁב֣וּ מַֽחֲשָׁב֗וֹת נַשְׁחִ֨יתָה עֵ֤ץ בְּלַחְמוֹ֙ וְנִכְרְתֶ֨נּוּ֙ מֵאֶ֣רֶץ חַיִּ֔ים וּשְׁמ֖וֹ לֹֽא־יִזָּכֵ֥ר עֽוֹד׃
<A NAME="20"> </A>
<B>כ</B> וַֽיהוָ֤ה צְבָאוֹת֙ שֹׁפֵ֣ט צֶ֔דֶק בֹּחֵ֥ן כְּלָי֖וֹת וָלֵ֑ב אֶרְאֶ֤ה נִקְמָֽתְךָ֙ מֵהֶ֔ם כִּ֥י אֵלֶ֖יךָ גִּלִּ֥יתִי אֶת־רִיבִֽי׃ {ס}
<A NAME="21"> </A>
<B>כא</B> לָכֵ֗ן כֹּֽה־אָמַ֤ר יְהוָה֙ עַל־אַנְשֵׁ֣י עֲנָת֔וֹת הַֽמְבַקְשִׁ֥ים אֶֽת־נַפְשְׁךָ֖ לֵאמֹ֑ר לֹ֤א תִנָּבֵא֙ בְּשֵׁ֣ם יְהוָ֔ה וְלֹ֥א תָמ֖וּת בְּיָדֵֽנוּ׃ {פ}<BR>
<A NAME="22"> </A>
<B>כב</B> לָכֵ֗ן כֹּ֤ה אָמַר֙ יְהוָ֣ה צְבָא֔וֹת הִנְנִ֥י פֹקֵ֖ד עֲלֵיהֶ֑ם הַבַּֽחוּרִים֙ יָמֻ֣תוּ בַחֶ֔רֶב בְּנֵיהֶם֙ וּבְנ֣וֹתֵיהֶ֔ם יָמֻ֖תוּ בָּֽרָעָֽב׃
<A NAME="23"> </A>
<B>כג</B> וּשְׁאֵרִ֕ית לֹ֥א תִֽהְיֶ֖ה לָהֶ֑ם כִּֽי־אָבִ֥יא רָעָ֛ה אֶל־אַנְשֵׁ֥י עֲנָת֖וֹת שְׁנַ֥ת פְּקֻדָּתָֽם׃ {ס}</P>

<HR>
<P CLASS=s>
<A HREF="c0.htm">תנ"ך</A> -
ירמיהו - פרק
<A HREF="c1101.htm">א</A>
<A HREF="c1102.htm">ב</A>
<A HREF="c1103.htm">ג</A>
<A HREF="c1104.htm">ד</A>
<A HREF="c1105.htm">ה</A>
<A HREF="c1106.htm">ו</A>
<A HREF="c1107.htm">ז</A>
<A HREF="c1108.htm">ח</A>
<A HREF="c1109.htm">ט</A>
<A HREF="c1110.htm">י</A>
יא
<A HREF="c1112.htm">יב</A>
<A HREF="c1113.htm">יג</A>
<A HREF="c1114.htm">יד</A>
<A HREF="c1115.htm">טו</A>
<A HREF="c1116.htm">טז</A>
<A HREF="c1117.htm">יז</A>
<A HREF="c1118.htm">יח</A>
<A HREF="c1119.htm">יט</A>
<A HREF="c1120.htm">כ</A>
<A HREF="c1121.htm">כא</A>
<A HREF="c1122.htm">כב</A>
<A HREF="c1123.htm">כג</A>
<A HREF="c1124.htm">כד</A>
<A HREF="c1125.htm">כה</A>
<A HREF="c1126.htm">כו</A>
<A HREF="c1127.htm">כז</A>
<A HREF="c1128.htm">כח</A>
<A HREF="c1129.htm">כט</A>
<A HREF="c1130.htm">ל</A>
<A HREF="c1131.htm">לא</A>
<A HREF="c1132.htm">לב</A>
<A HREF="c1133.htm">לג</A>
<A HREF="c1134.htm">לד</A>
<A HREF="c1135.htm">לה</A>
<A HREF="c1136.htm">לו</A>
<A HREF="c1137.htm">לז</A>
<A HREF="c1138.htm">לח</A>
<A HREF="c1139.htm">לט</A>
<A HREF="c1140.htm">מ</A>
<A HREF="c1141.htm">מא</A>
<A HREF="c1142.htm">מב</A>
<A HREF="c1143.htm">מג</A>
<A HREF="c1144.htm">מד</A>
<A HREF="c1145.htm">מה</A>
<A HREF="c1146.htm">מו</A>
<A HREF="c1147.htm">מז</A>
<A HREF="c1148.htm">מח</A>
<A HREF="c1149.htm">מט</A>
<A HREF="c1150.htm">נ</A>
<A HREF="c1151.htm">נא</A>
<A HREF="c1152.htm">נב</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c1111')</SCRIPT></P>
</BODY></HTML>
