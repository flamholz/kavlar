<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="cs.css" TYPE="text/css">
<TITLE>תנ"ך - איוב פרק יח</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
איוב - פרק
<A HREF="c2701.htm">א</A>
<A HREF="c2702.htm">ב</A>
<A HREF="c2703.htm">ג</A>
<A HREF="c2704.htm">ד</A>
<A HREF="c2705.htm">ה</A>
<A HREF="c2706.htm">ו</A>
<A HREF="c2707.htm">ז</A>
<A HREF="c2708.htm">ח</A>
<A HREF="c2709.htm">ט</A>
<A HREF="c2710.htm">י</A>
<A HREF="c2711.htm">יא</A>
<A HREF="c2712.htm">יב</A>
<A HREF="c2713.htm">יג</A>
<A HREF="c2714.htm">יד</A>
<A HREF="c2715.htm">טו</A>
<A HREF="c2716.htm">טז</A>
<A HREF="c2717.htm">יז</A>
יח
<A HREF="c2719.htm">יט</A>
<A HREF="c2720.htm">כ</A>
<A HREF="c2721.htm">כא</A>
<A HREF="c2722.htm">כב</A>
<A HREF="c2723.htm">כג</A>
<A HREF="c2724.htm">כד</A>
<A HREF="c2725.htm">כה</A>
<A HREF="c2726.htm">כו</A>
<A HREF="c2727.htm">כז</A>
<A HREF="c2728.htm">כח</A>
<A HREF="c2729.htm">כט</A>
<A HREF="c2730.htm">ל</A>
<A HREF="c2731.htm">לא</A>
<A HREF="c2732.htm">לב</A>
<A HREF="c2733.htm">לג</A>
<A HREF="c2734.htm">לד</A>
<A HREF="c2735.htm">לה</A>
<A HREF="c2736.htm">לו</A>
<A HREF="c2737.htm">לז</A>
<A HREF="c2738.htm">לח</A>
<A HREF="c2739.htm">לט</A>
<A HREF="c2740.htm">מ</A>
<A HREF="c2741.htm">מא</A>
<A HREF="c2742.htm">מב</A>
</P>
<HR>

<H1>איוב פרק יח</H1>

<A NAME="1"> </A>
<P><B>א</B>                וַ֭יַּעַן בִּלְדַּ֥ד הַשֻּׁחִ֗י וַיֹּאמַֽר׃<BR>
<A NAME="2"> </A>
<B>ב</B> עַד־אָ֤נָה ׀ תְּשִׂימ֣וּן קִנְצֵ֣י לְמִלִּ֑ין    תָּ֝בִ֗ינוּ וְאַחַ֥ר נְדַבֵּֽר׃<BR>
<A NAME="3"> </A>
<B>ג</B> מַ֭דּוּעַ נֶחְשַׁ֣בְנוּ כַבְּהֵמָ֑ה    נִ֝טְמִ֗ינוּ בְּעֵֽינֵיכֶֽם׃<BR>
<A NAME="4"> </A>
<B>ד</B> טֹרֵ֥ף נַפְשׁ֗וֹ בְּאַ֫פּ֥וֹ    הַֽ֭לְמַעַנְךָ תֵּעָ֣זַב אָ֑רֶץ וְיֶעְתַּק־צ֝֗וּר מִמְּקֹמֽוֹ׃<BR>
<A NAME="5"> </A>
<B>ה</B> גַּ֤ם א֣וֹר רְשָׁעִ֣ים יִדְעָ֑ךְ    וְלֹֽא־יִ֝גַּ֗הּ שְׁבִ֣יב אִשּֽׁוֹ׃<BR>
<A NAME="6"> </A>
<B>ו</B> א֭וֹר חָשַׁ֣ךְ בְּאָֽהֳל֑וֹ    וְ֝נֵר֗וֹ עָלָ֥יו יִדְעָֽךְ׃<BR>
<A NAME="7"> </A>
<B>ז</B> יֵֽ֭צְרוּ צַֽעֲדֵ֣י אוֹנ֑וֹ    וְֽתַשְׁלִיכֵ֥הוּ עֲצָתֽוֹ׃<BR>
<A NAME="8"> </A>
<B>ח</B> כִּֽי־שֻׁלַּ֣ח בְּרֶ֣שֶׁת בְּרַגְלָ֑יו    וְעַל־שְׂ֝בָכָ֗ה יִתְהַלָּֽךְ׃<BR>
<A NAME="9"> </A>
<B>ט</B> יֹאחֵ֣ז בְּעָקֵ֣ב פָּ֑ח    יַֽחֲזֵ֖ק עָלָ֣יו צַמִּֽים׃<BR>
<A NAME="10"> </A>
<B>י</B> טָמ֣וּן בָּאָ֣רֶץ חַבְל֑וֹ    וּ֝מַלְכֻּדְתּ֗וֹ עֲלֵ֣י נָתִֽיב׃<BR>
<A NAME="11"> </A>
<B>יא</B> סָ֭בִיב בִּֽעֲתֻ֣הוּ בַלָּה֑וֹת    וֶֽהֱפִיצֻ֥הוּ לְרַגְלָֽיו׃<BR>
<A NAME="12"> </A>
<B>יב</B> יְהִֽי־רָעֵ֥ב אֹנ֑וֹ    וְ֝אֵ֗יד נָכ֥וֹן לְצַלְעֽוֹ׃<BR>
<A NAME="13"> </A>
<B>יג</B> יֹ֭אכַל בַּדֵּ֣י עוֹר֑וֹ    יֹאכַ֥ל בַּ֝דָּ֗יו בְּכ֣וֹר מָֽוֶת׃<BR>
<A NAME="14"> </A>
<B>יד</B> יִנָּתֵ֣ק מֵ֭אָֽהֳלוֹ מִבְטַח֑וֹ    וְ֝תַצְעִדֵ֗הוּ לְמֶ֣לֶךְ בַּלָּהֽוֹת׃<BR>
<A NAME="15"> </A>
<B>טו</B> תִּשְׁכּ֣וֹן בְּ֭אָֽהֳלוֹ מִבְּלִיל֑וֹ    יְזֹרֶ֖ה עַל־נָוֵ֣הוּ גָפְרִֽית׃<BR>
<A NAME="16"> </A>
<B>טז</B> מִ֭תַּחַת שָֽׁרָשָׁ֣יו יִבָ֑שׁוּ    וּ֝מִמַּ֗עַל יִמַּ֥ל קְצִירֽוֹ׃<BR>
<A NAME="17"> </A>
<B>יז</B> זִֽכְרוֹ־אָ֭בַד מִנִּי־אָ֑רֶץ    וְלֹא־שֵׁ֥ם ל֝֗וֹ עַל־פְּנֵי־חֽוּץ׃<BR>
<A NAME="18"> </A>
<B>יח</B> יֶ֭הְדְּפֻהוּ מֵא֣וֹר אֶל־חֹ֑שֶׁךְ    וּֽמִתֵּבֵ֥ל יְנִדֻּֽהוּ׃<BR>
<A NAME="19"> </A>
<B>יט</B> לֹ֘א נִ֤ין ל֣וֹ וְלֹא־נֶ֣כֶד בְּעַמּ֑וֹ    וְאֵ֥ין שָׂ֝רִ֗יד בִּמְגוּרָֽיו׃<BR>
<A NAME="20"> </A>
<B>כ</B> עַל־י֭וֹמוֹ נָשַׁ֣מּוּ אַֽחֲרֹנִ֑ים    וְ֝קַדְמֹנִ֗ים אָ֣חֲזוּ שָֽׂעַר׃<BR>
<A NAME="21"> </A>
<B>כא</B> אַךְ־אֵ֭לֶּה מִשְׁכְּנ֣וֹת עַוָּ֑ל    וְ֝זֶ֗ה מְק֣וֹם לֹֽא־יָדַֽע־אֵֽל׃</P>

<HR>
<P CLASS=s>
<A HREF="c0.htm">תנ"ך</A> -
איוב - פרק
<A HREF="c2701.htm">א</A>
<A HREF="c2702.htm">ב</A>
<A HREF="c2703.htm">ג</A>
<A HREF="c2704.htm">ד</A>
<A HREF="c2705.htm">ה</A>
<A HREF="c2706.htm">ו</A>
<A HREF="c2707.htm">ז</A>
<A HREF="c2708.htm">ח</A>
<A HREF="c2709.htm">ט</A>
<A HREF="c2710.htm">י</A>
<A HREF="c2711.htm">יא</A>
<A HREF="c2712.htm">יב</A>
<A HREF="c2713.htm">יג</A>
<A HREF="c2714.htm">יד</A>
<A HREF="c2715.htm">טו</A>
<A HREF="c2716.htm">טז</A>
<A HREF="c2717.htm">יז</A>
יח
<A HREF="c2719.htm">יט</A>
<A HREF="c2720.htm">כ</A>
<A HREF="c2721.htm">כא</A>
<A HREF="c2722.htm">כב</A>
<A HREF="c2723.htm">כג</A>
<A HREF="c2724.htm">כד</A>
<A HREF="c2725.htm">כה</A>
<A HREF="c2726.htm">כו</A>
<A HREF="c2727.htm">כז</A>
<A HREF="c2728.htm">כח</A>
<A HREF="c2729.htm">כט</A>
<A HREF="c2730.htm">ל</A>
<A HREF="c2731.htm">לא</A>
<A HREF="c2732.htm">לב</A>
<A HREF="c2733.htm">לג</A>
<A HREF="c2734.htm">לד</A>
<A HREF="c2735.htm">לה</A>
<A HREF="c2736.htm">לו</A>
<A HREF="c2737.htm">לז</A>
<A HREF="c2738.htm">לח</A>
<A HREF="c2739.htm">לט</A>
<A HREF="c2740.htm">מ</A>
<A HREF="c2741.htm">מא</A>
<A HREF="c2742.htm">מב</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c2718')</SCRIPT></P>
</BODY></HTML>
