<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="c.css" TYPE="text/css">
<TITLE>מקרא + תרגום - פרשת בלק</TITLE>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">

<H1>בלק</H1>

<TABLE CELLPADDING="4" CELLSPACING="4" WIDTH="100%">
<TR><TD WIDTH="50%">
<A NAME="773"> </A>
<B>כב,ב</B> וַיַּ֥רְא בָּלָ֖ק בֶּן־צִפּ֑וֹר אֵ֛ת כָּל־אֲשֶׁר־עָשָׂ֥ה יִשְׂרָאֵ֖ל לָֽאֱמֹרִֽי׃
</TD><TD>
וַחֲזָא בָּלָק, בַּר צִפּוֹר, יָת כָּל דַּעֲבַד יִשְׂרָאֵל, לֶאֱמוֹרָאָה. 
</TD></TR><TR><TD>
<A NAME="774"> </A>
<B>כב,ג</B> וַיָּ֨גָר מוֹאָ֜ב מִפְּנֵ֥י הָעָ֛ם מְאֹ֖ד כִּ֣י רַב־ה֑וּא וַיָּ֣קָץ מוֹאָ֔ב מִפְּנֵ֖י בְּנֵ֥י יִשְׂרָאֵֽל׃
</TD><TD>
וּדְחֵיל מוֹאֲבָאָה מִן קֳדָם עַמָּא, לַחְדָּא--אֲרֵי סַגִּי הוּא; וְעַקַת לְמוֹאֲבָאֵי, מִן קֳדָם בְּנֵי יִשְׂרָאֵל. 
</TD></TR><TR><TD>
<A NAME="775"> </A>
<B>כב,ד</B> וַיֹּ֨אמֶר מוֹאָ֜ב אֶל־זִקְנֵ֣י מִדְיָ֗ן עַתָּ֞ה יְלַֽחֲכ֤וּ הַקָּהָל֙ אֶת־כָּל־סְבִ֣יבֹתֵ֔ינוּ כִּלְחֹ֣ךְ הַשּׁ֔וֹר אֵ֖ת יֶ֣רֶק הַשָּׂדֶ֑ה וּבָלָ֧ק בֶּן־צִפּ֛וֹר מֶ֥לֶךְ לְמוֹאָ֖ב בָּעֵ֥ת הַהִֽוא׃
</TD><TD>
וַאֲמַר מוֹאָב לְסָבֵי מִדְיָן, כְּעַן יְשֵׁיצוֹן קְהָלָא יָת כָּל סַחְרָנַנָא, כְּמָא דִּמְלָחֵיךְ תּוֹרָא, יָת יָרוֹקָא דְּחַקְלָא; וּבָלָק בַּר צִפּוֹר מַלְכָּא לְמוֹאָב, בְּעִדָּנָא הַהוּא. 
</TD></TR><TR><TD>
<A NAME="776"> </A>
<B>כב,ה</B> וַיִּשְׁלַ֨ח מַלְאָכִ֜ים אֶל־בִּלְעָ֣ם בֶּן־בְּעֹ֗ר פְּ֠תוֹרָה אֲשֶׁ֧ר עַל־הַנָּהָ֛ר אֶ֥רֶץ בְּנֵֽי־עַמּ֖וֹ לִקְרֹא־ל֑וֹ לֵאמֹ֗ר הִ֠נֵּה עַ֣ם יָצָ֤א מִמִּצְרַ֨יִם֙ הִנֵּ֤ה כִסָּה֙ אֶת־עֵ֣ין הָאָ֔רֶץ וְה֥וּא יֹשֵׁ֖ב מִמֻּלִֽי׃
</TD><TD>
וּשְׁלַח אִזְגַּדִּין לְוָת בִּלְעָם בַּר בְּעוֹר, לִפְתוֹר אֲרָם דְּעַל פְּרָת אֲרַע בְּנֵי עַמֵּיהּ--לְמִקְרֵי לֵיהּ:  לְמֵימַר, הָא עַמָּא נְפַק מִמִּצְרַיִם הָא חֲפָא יָת עֵין שִׁמְשָׁא דְּאַרְעָא, וְהוּא שָׁרֵי, מִלְּקִבְלִי. 
</TD></TR><TR><TD>
<A NAME="777"> </A>
<B>כב,ו</B> וְעַתָּה֩ לְכָה־נָּ֨א אָֽרָה־לִּ֜י אֶת־הָעָ֣ם הַזֶּ֗ה כִּֽי־עָצ֥וּם הוּא֙ מִמֶּ֔נִּי אוּלַ֤י אוּכַל֙ נַכֶּה־בּ֔וֹ וַאֲגָֽרְשֶׁ֖נּוּ מִן־הָאָ֑רֶץ כִּ֣י יָדַ֗עְתִּי אֵ֤ת אֲשֶׁר־תְּבָרֵךְ֙ מְבֹרָ֔ךְ וַֽאֲשֶׁ֥ר תָּאֹ֖ר יוּאָֽר׃
</TD><TD>
וּכְעַן אֵיתַא כְּעַן לוּט לִי יָת עַמָּא הָדֵין, אֲרֵי תַּקִּיף הוּא מִנִּי--מָאִם אִכּוֹל לְאָגָחָא בֵּיהּ קְרָב, וַאֲתָרְכִנֵּיהּ מִן אַרְעָא:  אֲרֵי יָדַעְנָא, יָת דִּתְבָרֵיךְ מְבָרַךְ, וְדִתְלוּט, לִיט. 
</TD></TR><TR><TD>
<A NAME="778"> </A>
<B>כב,ז</B> וַיֵּ֨לְכ֜וּ זִקְנֵ֤י מוֹאָב֙ וְזִקְנֵ֣י מִדְיָ֔ן וּקְסָמִ֖ים בְּיָדָ֑ם וַיָּבֹ֨אוּ֙ אֶל־בִּלְעָ֔ם וַיְדַבְּר֥וּ אֵלָ֖יו דִּבְרֵ֥י בָלָֽק׃
</TD><TD>
וַאֲזַלוּ סָבֵי מוֹאָב, וְסָבֵי מִדְיָן, וְקַסָמַיָּא, בִּידֵיהוֹן; וַאֲתוֹ, לְוָת בִּלְעָם, וּמַלִּילוּ עִמֵּיהּ, פִּתְגָמֵי בָּלָק. 
</TD></TR><TR><TD>
<A NAME="779"> </A>
<B>כב,ח</B> וַיֹּ֣אמֶר אֲלֵיהֶ֗ם לִ֤ינוּ פֹה֙ הַלַּ֔יְלָה וַהֲשִֽׁבֹתִ֤י אֶתְכֶם֙ דָּבָ֔ר כַּֽאֲשֶׁ֛ר יְדַבֵּ֥ר יְהוָ֖ה אֵלָ֑י וַיֵּֽשְׁב֥וּ שָׂרֵֽי־מוֹאָ֖ב עִם־בִּלְעָֽם׃
</TD><TD>
וַאֲמַר לְהוֹן, בִּיתוּ הָכָא בְּלֵילְיָא, וַאֲתֵיב יָתְכוֹן פִּתְגָמָא, כְּמָא דִּימַלֵּיל יְיָ עִמִּי; וְאוֹרִיכוּ רַבְרְבֵי מוֹאָב, עִם בִּלְעָם. 
</TD></TR><TR><TD>
<A NAME="780"> </A>
<B>כב,ט</B> וַיָּבֹ֥א אֱלֹהִ֖ים אֶל־בִּלְעָ֑ם וַיֹּ֕אמֶר מִ֛י הָֽאֲנָשִׁ֥ים הָאֵ֖לֶּה עִמָּֽךְ׃
</TD><TD>
וַאֲתָא מֵימַר מִן קֳדָם יְיָ, לְוָת בִּלְעָם; וַאֲמַר, מַאן גֻּבְרַיָּא הָאִלֵּין דְּעִמָּךְ. 
</TD></TR><TR><TD>
<A NAME="781"> </A>
<B>כב,י</B> וַיֹּ֥אמֶר בִּלְעָ֖ם אֶל־הָֽאֱלֹהִ֑ים בָּלָ֧ק בֶּן־צִפֹּ֛ר מֶ֥לֶךְ מוֹאָ֖ב שָׁלַ֥ח אֵלָֽי׃
</TD><TD>
וַאֲמַר בִּלְעָם, קֳדָם יְיָ:  בָּלָק בַּר צִפּוֹר מַלְכָּא דְּמוֹאָב, שְׁלַח לְוָתִי. 
</TD></TR><TR><TD>
<A NAME="782"> </A>
<B>כב,יא</B> הִנֵּ֤ה הָעָם֙ הַיֹּצֵ֣א מִמִּצְרַ֔יִם וַיְכַ֖ס אֶת־עֵ֣ין הָאָ֑רֶץ עַתָּ֗ה לְכָ֤ה קָֽבָה־לִּי֙ אֹת֔וֹ אוּלַ֥י אוּכַ֛ל לְהִלָּ֥חֶם בּ֖וֹ וְגֵֽרַשְׁתִּֽיו׃
</TD><TD>
הָא עַמָּא דִּנְפַק מִמִּצְרַיִם, וַחֲפָא יָת עֵין שִׁמְשָׁא דְּאַרְעָא; כְּעַן, אֵיתַא לוּט לִי יָתֵיהּ--מָאִם אִכּוֹל לְאָגָחָא בֵּיהּ קְרָב, וַאֲתָרְכִנֵּיהּ. 
</TD></TR><TR><TD>
<A NAME="783"> </A>
<B>כב,יב</B> וַיֹּ֤אמֶר אֱלֹהִים֙ אֶל־בִּלְעָ֔ם לֹ֥א תֵלֵ֖ךְ עִמָּהֶ֑ם לֹ֤א תָאֹר֙ אֶת־הָעָ֔ם כִּ֥י בָר֖וּךְ הֽוּא׃
</TD><TD>
וַאֲמַר יְיָ לְבִלְעָם, לָא תֵּיזֵיל עִמְּהוֹן; לָא תְּלוּט יָת עַמָּא, אֲרֵי בְּרִיךְ הוּא. 
</TD></TR><TR><TD>
<A NAME="784"> </A>
<B>כב,יג</B> וַיָּ֤קָם בִּלְעָם֙ בַּבֹּ֔קֶר וַיֹּ֨אמֶר֙ אֶל־שָׂרֵ֣י בָלָ֔ק לְכ֖וּ אֶֽל־אַרְצְכֶ֑ם כִּ֚י מֵאֵ֣ן יְהוָ֔ה לְתִתִּ֖י לַֽהֲלֹ֥ךְ עִמָּכֶֽם׃
</TD><TD>
וְקָם בִּלְעָם, בְּצַפְרָא, וַאֲמַר לְרַבְרְבֵי בָּלָק, אִיזִילוּ לְאַרְעֲכוֹן:  אֲרֵי רַעֲוָא קֳדָם יְיָ, דְּלָא לְמִשְׁבְּקִי לְמֵיזַל עִמְּכוֹן. 
</TD></TR><TR><TD>
<A NAME="785"> </A>
<B>כב,יד</B> וַיָּק֨וּמוּ֙ שָׂרֵ֣י מוֹאָ֔ב וַיָּבֹ֖אוּ אֶל־בָּלָ֑ק וַיֹּ֣אמְר֔וּ מֵאֵ֥ן בִּלְעָ֖ם הֲלֹ֥ךְ עִמָּֽנוּ׃
</TD><TD>
וְקָמוּ רַבְרְבֵי מוֹאָב, וַאֲתוֹ לְוָת בָּלָק; וַאֲמַרוּ, סָרֵיב בִּלְעָם לְמֵיתֵי עִמַּנָא. 
</TD></TR><TR><TD>
<A NAME="786"> </A>
<B>כב,טו</B> וַיֹּ֥סֶף ע֖וֹד בָּלָ֑ק שְׁלֹ֣חַ שָׂרִ֔ים רַבִּ֥ים וְנִכְבָּדִ֖ים מֵאֵֽלֶּה׃
</TD><TD>
וְאוֹסֵיף עוֹד, בָּלָק, שְׁלַח רַבְרְבִין, סַגִּיאִין וְיַקִּירִין מֵאִלֵּין. 
</TD></TR><TR><TD>
<A NAME="787"> </A>
<B>כב,טז</B> וַיָּבֹ֖אוּ אֶל־בִּלְעָ֑ם וַיֹּ֣אמְרוּ ל֗וֹ כֹּ֤ה אָמַר֙ בָּלָ֣ק בֶּן־צִפּ֔וֹר אַל־נָ֥א תִמָּנַ֖ע מֵֽהֲלֹ֥ךְ אֵלָֽי׃
</TD><TD>
וַאֲתוֹ, לְוָת בִּלְעָם; וַאֲמַרוּ לֵיהּ, כִּדְנָן אֲמַר בָּלָק בַּר צִפּוֹר, לָא כְּעַן תִּתְמְנַע, מִלְּמֵיתֵי לְוָתִי. 
</TD></TR><TR><TD>
<A NAME="788"> </A>
<B>כב,יז</B> כִּֽי־כַבֵּ֤ד אֲכַבֶּדְךָ֙ מְאֹ֔ד וְכֹ֛ל אֲשֶׁר־תֹּאמַ֥ר אֵלַ֖י אֶֽעֱשֶׂ֑ה וּלְכָה־נָּא֙ קָֽבָה־לִּ֔י אֵ֖ת הָעָ֥ם הַזֶּֽה׃
</TD><TD>
אֲרֵי יַקָּרָא אֲיַקְּרִנָּךְ לַחְדָּא, וְכֹל דְּתֵימַר לִי אַעֲבֵיד; וְאֵיתַא כְּעַן, לוּט לִי, יָת, עַמָּא הָדֵין. 
</TD></TR><TR><TD>
<A NAME="789"> </A>
<B>כב,יח</B> וַיַּ֣עַן בִּלְעָ֗ם וַיֹּ֨אמֶר֙ אֶל־עַבְדֵ֣י בָלָ֔ק אִם־יִתֶּן־לִ֥י בָלָ֛ק מְלֹ֥א בֵית֖וֹ כֶּ֣סֶף וְזָהָ֑ב לֹ֣א אוּכַ֗ל לַֽעֲבֹר֙ אֶת־פִּי֙ יְהוָ֣ה אֱלֹהָ֔י לַֽעֲשׂ֥וֹת קְטַנָּ֖ה א֥וֹ גְדוֹלָֽה׃
</TD><TD>
וַאֲתֵיב בִּלְעָם, וַאֲמַר לְעַבְדֵי בָּלָק, אִם יִתֵּין לִי בָּלָק מְלֵי בֵּיתֵיהּ, כְּסַף וּדְהַב--לֵית לִי רְשׁוּ, לְמִעְבַּר עַל גְּזֵירַת מֵימְרָא דַּייָ אֱלָהִי, לְמֶעֱבַד זְעֵירְתָא, אוֹ רַבְּתָא. 
</TD></TR><TR><TD>
<A NAME="790"> </A>
<B>כב,יט</B> וְעַתָּ֗ה שְׁב֨וּ נָ֥א בָזֶ֛ה גַּם־אַתֶּ֖ם הַלָּ֑יְלָה וְאֵ֣דְעָ֔ה מַה־יֹּסֵ֥ף יְהוָ֖ה דַּבֵּ֥ר עִמִּֽי׃
</TD><TD>
וּכְעַן, אוֹרִיכוּ כְּעַן הָכָא אַף אַתּוּן--בְּלֵילְיָא; וְאֶדַּע, מָא יוֹסֵיף יְיָ לְמַלָּלָא עִמִּי. 
</TD></TR><TR><TD>
<A NAME="791"> </A>
<B>כב,כ</B> וַיָּבֹ֨א אֱלֹהִ֥ים ׀ אֶל־בִּלְעָם֮ לַיְלָה֒ וַיֹּ֣אמֶר ל֗וֹ אִם־לִקְרֹ֤א לְךָ֙ בָּ֣אוּ הָֽאֲנָשִׁ֔ים ק֖וּם לֵ֣ךְ אִתָּ֑ם וְאַ֗ךְ אֶת־הַדָּבָ֛ר אֲשֶׁר־אֲדַבֵּ֥ר אֵלֶ֖יךָ אֹת֥וֹ תַֽעֲשֶֽׂה׃
</TD><TD>
וַאֲתָא מֵימַר מִן קֳדָם יְיָ לְוָת בִּלְעָם, בְּלֵילְיָא, וַאֲמַר לֵיהּ אִם לְמִקְרֵי לָךְ אֲתוֹ גֻּבְרַיָּא, קוּם אִיזֵיל עִמְּהוֹן; וּבְרַם, יָת פִּתְגָמָא דַּאֲמַלֵּיל עִמָּךְ--יָתֵיהּ תַּעֲבֵיד. 
</TD></TR><TR><TD>
<A NAME="792"> </A>
<B>כב,כא</B> וַיָּ֤קָם בִּלְעָם֙ בַּבֹּ֔קֶר וַֽיַּחֲבֹ֖שׁ אֶת־אֲתֹנ֑וֹ וַיֵּ֖לֶךְ עִם־שָׂרֵ֥י מוֹאָֽב׃
</TD><TD>
וְקָם בִּלְעָם בְּצַפְרָא, וְזָרֵיז יָת אֲתָנֵיהּ; וַאֲזַל, עִם רַבְרְבֵי מוֹאָב. 
</TD></TR><TR><TD>
<A NAME="793"> </A>
<B>כב,כב</B> וַיִּֽחַר־אַ֣ף אֱלֹהִים֮ כִּֽי־הוֹלֵ֣ךְ הוּא֒ וַיִּתְיַצֵּ֞ב מַלְאַ֧ךְ יְהוָ֛ה בַּדֶּ֖רֶךְ לְשָׂטָ֣ן ל֑וֹ וְהוּא֙ רֹכֵ֣ב עַל־אֲתֹנ֔וֹ וּשְׁנֵ֥י נְעָרָ֖יו עִמּֽוֹ׃
</TD><TD>
וּתְקֵיף רֻגְזָא דַּייָ, אֲרֵי אָזֵיל הוּא, וְאִתְעַתַּד מַלְאֲכָא דַּייָ בְּאוֹרְחָא, לְסָטָן לֵיהּ; וְהוּא רָכֵיב עַל אֲתָנֵיהּ, וּתְרֵין עוּלֵימוֹהִי עִמֵּיהּ. 
</TD></TR><TR><TD>
<A NAME="794"> </A>
<B>כב,כג</B> וַתֵּ֣רֶא הָֽאָתוֹן֩ אֶת־מַלְאַ֨ךְ יְהוָ֜ה נִצָּ֣ב בַּדֶּ֗רֶךְ וְחַרְבּ֤וֹ שְׁלוּפָה֙ בְּיָד֔וֹ וַתֵּ֤ט הָֽאָתוֹן֙ מִן־הַדֶּ֔רֶךְ וַתֵּ֖לֶךְ בַּשָּׂדֶ֑ה וַיַּ֤ךְ בִּלְעָם֙ אֶת־הָ֣אָת֔וֹן לְהַטֹּתָ֖הּ הַדָּֽרֶךְ׃
</TD><TD>
וַחֲזָת אֲתָנָא יָת מַלְאֲכָא דַּייָ מְעַתַּד בְּאוֹרְחָא, וְחַרְבֵּיהּ שְׁלִיפָא בִּידֵיהּ, וּסְטָת אֲתָנָא מִן אוֹרְחָא, וַאֲזַלַת בְּחַקְלָא; וּמְחָא בִּלְעָם יָת אֲתָנָא, לְאַסְטָיוּתַהּ לְאוֹרְחָא. 
</TD></TR><TR><TD>
<A NAME="795"> </A>
<B>כב,כד</B> וַֽיַּעֲמֹד֙ מַלְאַ֣ךְ יְהוָ֔ה בְּמִשְׁע֖וֹל הַכְּרָמִ֑ים גָּדֵ֥ר מִזֶּ֖ה וְגָדֵ֥ר מִזֶּֽה׃
</TD><TD>
וְקָם מַלְאֲכָא דַּייָ, בְּשָׁבִיל כַּרְמַיָּא--אַתְרָא דְּגָדֵירָא מִכָּא, וְגָדֵירָא מִכָּא. 
</TD></TR><TR><TD>
<A NAME="796"> </A>
<B>כב,כה</B> וַתֵּ֨רֶא הָֽאָת֜וֹן אֶת־מַלְאַ֣ךְ יְהוָ֗ה וַתִּלָּחֵץ֙ אֶל־הַקִּ֔יר וַתִּלְחַ֛ץ אֶת־רֶ֥גֶל בִּלְעָ֖ם אֶל־הַקִּ֑יר וַיֹּ֖סֶף לְהַכֹּתָֽהּ׃
</TD><TD>
וַחֲזָת אֲתָנָא יָת מַלְאֲכָא דַּייָ, וְאִדְּחֵיקַת עִם כֻּתְלָא, וּדְחַקַת יָת רִגְלָא דְּבִלְעָם, לְכֻתְלָא; וְאוֹסֵיף, לְמִמְחַהּ. 
</TD></TR><TR><TD>
<A NAME="797"> </A>
<B>כב,כו</B> וַיּ֥וֹסֶף מַלְאַךְ־יְהוָ֖ה עֲב֑וֹר וַֽיַּעֲמֹד֙ בְּמָק֣וֹם צָ֔ר אֲשֶׁ֛ר אֵֽין־דֶּ֥רֶךְ לִנְט֖וֹת יָמִ֥ין וּשְׂמֹֽאול׃
</TD><TD>
וְאוֹסֵיף מַלְאֲכָא דַּייָ, עֲבַר; וְקָם בַּאֲתַר עָק, דְּלֵית אוֹרַח לְמִסְטֵי לְיַמִּינָא וְלִסְמָאלָא. 
</TD></TR><TR><TD>
<A NAME="798"> </A>
<B>כב,כז</B> וַתֵּ֤רֶא הָֽאָתוֹן֙ אֶת־מַלְאַ֣ךְ יְהוָ֔ה וַתִּרְבַּ֖ץ תַּ֣חַת בִּלְעָ֑ם וַיִּֽחַר־אַ֣ף בִּלְעָ֔ם וַיַּ֥ךְ אֶת־הָֽאָת֖וֹן בַּמַּקֵּֽל׃
</TD><TD>
וַחֲזָת אֲתָנָא יָת מַלְאֲכָא דַּייָ, וּרְבַעַת תְּחוֹת בִּלְעָם; וּתְקֵיף רֻגְזָא דְּבִלְעָם, וּמְחָא יָת אֲתָנָא בְּחֻטְרָא. 
</TD></TR><TR><TD>
<A NAME="799"> </A>
<B>כב,כח</B> וַיִּפְתַּ֥ח יְהוָ֖ה אֶת־פִּ֣י הָֽאָת֑וֹן וַתֹּ֤אמֶר לְבִלְעָם֙ מֶה־עָשִׂ֣יתִֽי לְךָ֔ כִּ֣י הִכִּיתַ֔נִי זֶ֖ה שָׁלֹ֥שׁ רְגָלִֽים׃
</TD><TD>
וּפְתַח יְיָ, יָת פֻּמָּא דַּאֲתָנָא; וַאֲמַרַת לְבִלְעָם, מָא עֲבַדִית לָךְ, אֲרֵי מְחֵיתַנִי, דְּנָן תְּלָת זִמְנִין. 
</TD></TR><TR><TD>
<A NAME="800"> </A>
<B>כב,כט</B> וַיֹּ֤אמֶר בִּלְעָם֙ לָֽאָת֔וֹן כִּ֥י הִתְעַלַּ֖לְתְּ בִּ֑י ל֤וּ יֶשׁ־חֶ֨רֶב֙ בְּיָדִ֔י כִּ֥י עַתָּ֖ה הֲרַגְתִּֽיךְ׃
</TD><TD>
וַאֲמַר בִּלְעָם לַאֲתָנָא, אֲרֵי חַיֵּיכְתְּ בִּי; אִלּוּ פּוֹן אִית חַרְבָּא בִּידִי, אֲרֵי כְּעַן קְטַלְתִּיךְ. 
</TD></TR><TR><TD>
<A NAME="801"> </A>
<B>כב,ל</B> וַתֹּ֨אמֶר הָֽאָת֜וֹן אֶל־בִּלְעָ֗ם הֲלוֹא֩ אָֽנֹכִ֨י אֲתֹֽנְךָ֜ אֲשֶׁר־רָכַ֣בְתָּ עָלַ֗י מֵעֽוֹדְךָ֙ עַד־הַיּ֣וֹם הַזֶּ֔ה הַֽהַסְכֵּ֣ן הִסְכַּ֔נְתִּי לַֽעֲשׂ֥וֹת לְךָ֖ כֹּ֑ה וַיֹּ֖אמֶר לֹֽא׃
</TD><TD>
וַאֲמַרַת אֲתָנָא לְבִלְעָם, הֲלָא אֲנָא אֲתָנָךְ דִּרְכֵיבְתְּ עֲלַי מִדְּאִיתָךְ עַד יוֹמָא הָדֵין--הֲמֵילָף אֲלֵיפְנָא, לְמֶעֱבַד לָךְ כְּדֵין; וַאֲמַר, לָא. 
</TD></TR><TR><TD>
<A NAME="802"> </A>
<B>כב,לא</B> וַיְגַ֣ל יְהוָה֮ אֶת־עֵינֵ֣י בִלְעָם֒ וַיַּ֞רְא אֶת־מַלְאַ֤ךְ יְהוָה֙ נִצָּ֣ב בַּדֶּ֔רֶךְ וְחַרְבּ֥וֹ שְׁלֻפָ֖ה בְּיָד֑וֹ וַיִּקֹּ֥ד וַיִּשְׁתַּ֖חוּ לְאַפָּֽיו׃
</TD><TD>
וּגְלָא יְיָ, יָת עֵינֵי בִּלְעָם, וַחֲזָא יָת מַלְאֲכָא דַּייָ מְעַתַּד בְּאוֹרְחָא, וְחַרְבֵּיהּ שְׁלִיפָא בִּידֵיהּ; וּכְרַע וּסְגֵיד, לְאַפּוֹהִי. 
</TD></TR><TR><TD>
<A NAME="803"> </A>
<B>כב,לב</B> וַיֹּ֤אמֶר אֵלָיו֙ מַלְאַ֣ךְ יְהוָ֔ה עַל־מָ֗ה הִכִּ֨יתָ֙ אֶת־אֲתֹ֣נְךָ֔ זֶ֖ה שָׁל֣וֹשׁ רְגָלִ֑ים הִנֵּ֤ה אָֽנֹכִי֙ יָצָ֣אתִי לְשָׂטָ֔ן כִּֽי־יָרַ֥ט הַדֶּ֖רֶךְ לְנֶגְדִּֽי׃
</TD><TD>
וַאֲמַר לֵיהּ, מַלְאֲכָא דַּייָ, עַל מָא מְחֵיתָא יָת אֲתָנָךְ, דְּנָן תְּלָת זִמְנִין; הָא אֲנָא נְפַקִית לְסָטָן, אֲרֵי גְּלֵי קֳדָמַי דְּאַתְּ רָעֵי לְמֵיזַל בְּאוֹרְחָא לְקִבְלִי. 
</TD></TR><TR><TD>
<A NAME="804"> </A>
<B>כב,לג</B> וַתִּרְאַ֨נִי֙ הָֽאָת֔וֹן וַתֵּ֣ט לְפָנַ֔י זֶ֖ה שָׁלֹ֣שׁ רְגָלִ֑ים אוּלַי֙ נָֽטְתָ֣ה מִפָּנַ֔י כִּ֥י עַתָּ֛ה גַּם־אֹֽתְכָ֥ה הָרַ֖גְתִּי וְאוֹתָ֥הּ הֶֽחֱיֵֽיתִי׃
</TD><TD>
וַחֲזָתְנִי, אֲתָנָא, וּסְטָת מִן קֳדָמַי, דְּנָן תְּלָת זִמְנִין; אִלּוּ פּוֹן לָא סְטָת מִן קֳדָמַי, אֲרֵי כְּעַן אַף יָתָךְ קְטַלִית וְיָתַהּ קַיֵּימִית. 
</TD></TR><TR><TD>
<A NAME="805"> </A>
<B>כב,לד</B> וַיֹּ֨אמֶר בִּלְעָ֜ם אֶל־מַלְאַ֤ךְ יְהוָה֙ חָטָ֔אתִי כִּ֚י לֹ֣א יָדַ֔עְתִּי כִּ֥י אַתָּ֛ה נִצָּ֥ב לִקְרָאתִ֖י בַּדָּ֑רֶךְ וְעַתָּ֛ה אִם־רַ֥ע בְּעֵינֶ֖יךָ אָשׁ֥וּבָה לִּֽי׃
</TD><TD>
וַאֲמַר בִּלְעָם לְמַלְאֲכָא דַּייָ, חַבִית--אֲרֵי לָא יְדַעִית, אֲרֵי אַתְּ מְעַתַּד לְקַדָּמוּתִי בְּאוֹרְחָא; וּכְעַן אִם בִּישׁ בְּעֵינָךְ, אֲתוּב לִי. 
</TD></TR><TR><TD>
<A NAME="806"> </A>
<B>כב,לה</B> וַיֹּאמֶר֩ מַלְאַ֨ךְ יְהוָ֜ה אֶל־בִּלְעָ֗ם לֵ֚ךְ עִם־הָ֣אֲנָשִׁ֔ים וְאֶ֗פֶס אֶת־הַדָּבָ֛ר אֲשֶׁר־אֲדַבֵּ֥ר אֵלֶ֖יךָ אֹת֣וֹ תְדַבֵּ֑ר וַיֵּ֥לֶךְ בִּלְעָ֖ם עִם־שָׂרֵ֥י בָלָֽק׃
</TD><TD>
וַאֲמַר מַלְאֲכָא דַּייָ לְבִלְעָם, אִיזֵיל עִם גֻּבְרַיָּא, וּבְרַם יָת פִּתְגָמָא דַּאֲמַלֵּיל עִמָּךְ, יָתֵיהּ תְּמַלֵּיל; וַאֲזַל בִּלְעָם, עִם רַבְרְבֵי בָּלָק. 
</TD></TR><TR><TD>
<A NAME="807"> </A>
<B>כב,לו</B> וַיִּשְׁמַ֥ע בָּלָ֖ק כִּ֣י בָ֣א בִלְעָ֑ם וַיֵּצֵ֨א לִקְרָאת֜וֹ אֶל־עִ֣יר מוֹאָ֗ב אֲשֶׁר֙ עַל־גְּב֣וּל אַרְנֹ֔ן אֲשֶׁ֖ר בִּקְצֵ֥ה הַגְּבֽוּל׃
</TD><TD>
וּשְׁמַע בָּלָק, אֲרֵי אֲתָא בִּלְעָם; וּנְפַק לְקַדָּמוּתֵיהּ לְקַרְתָּא דְּמוֹאָב, דְּעַל תְּחוּם אַרְנוֹן--דְּבִסְטַר תְּחוּמָא. 
</TD></TR><TR><TD>
<A NAME="808"> </A>
<B>כב,לז</B> וַיֹּ֨אמֶר בָּלָ֜ק אֶל־בִּלְעָ֗ם הֲלֹא֩ שָׁלֹ֨חַ שָׁלַ֤חְתִּי אֵלֶ֨יךָ֙ לִקְרֹא־לָ֔ךְ לָ֥מָּה לֹֽא־הָלַ֖כְתָּ אֵלָ֑י הַֽאֻמְנָ֔ם לֹ֥א אוּכַ֖ל כַּבְּדֶֽךָ׃
</TD><TD>
וַאֲמַר בָּלָק לְבִלְעָם, הֲלָא מִשְׁלָח שְׁלַחִית לְוָתָךְ לְמִקְרֵי לָךְ--לְמָא לָא אֲתֵיתָא, לְוָתִי; הַבְּקֻשְׁטָא הֲוֵיתָא אָמַר, לֵית אֲנָא יָכֵיל לְיַקָּרוּתָךְ. 
</TD></TR><TR><TD>
<A NAME="809"> </A>
<B>כב,לח</B> וַיֹּ֨אמֶר בִּלְעָ֜ם אֶל־בָּלָ֗ק הִֽנֵּה־בָ֨אתִי֙ אֵלֶ֔יךָ עַתָּ֕ה הֲיָכֹ֥ל אוּכַ֖ל דַּבֵּ֣ר מְא֑וּמָה הַדָּבָ֗ר אֲשֶׁ֨ר יָשִׂ֧ים אֱלֹהִ֛ים בְּפִ֖י אֹת֥וֹ אֲדַבֵּֽר׃
</TD><TD>
וַאֲמַר בִּלְעָם לְבָלָק, הָא אֲתֵיתִי לְוָתָךְ--כְּעַן, הֲמֵיכָל יָכֵילְנָא לְמַלָּלָא מִדָּעַם:  פִּתְגָמָא, דִּישַׁוֵּי יְיָ בְּפֻמִּי--יָתֵיהּ אֲמַלֵּיל. 
</TD></TR><TR><TD>
<A NAME="810"> </A>
<B>כב,לט</B> וַיֵּ֥לֶךְ בִּלְעָ֖ם עִם־בָּלָ֑ק וַיָּבֹ֖אוּ קִרְיַ֥ת חֻצֽוֹת׃
</TD><TD>
וַאֲזַל בִּלְעָם, עִם בָּלָק; וְאַעֲלֵיהּ, לְקִרְיַת מָחוֹזוֹהִי. 
</TD></TR><TR><TD>
<A NAME="811"> </A>
<B>כב,מ</B> וַיִּזְבַּ֥ח בָּלָ֖ק בָּקָ֣ר וָצֹ֑אן וַיְשַׁלַּ֣ח לְבִלְעָ֔ם וְלַשָּׂרִ֖ים אֲשֶׁ֥ר אִתּֽוֹ׃
</TD><TD>
וּנְכַס בָּלָק, תּוֹרִין וְעָן; וְשַׁלַּח לְבִלְעָם, וּלְרַבְרְבַיָּא דְּעִמֵּיהּ. 
</TD></TR><TR><TD>
<A NAME="812"> </A>
<B>כב,מא</B> וַיְהִ֣י בַבֹּ֔קֶר וַיִּקַּ֤ח בָּלָק֙ אֶת־בִּלְעָ֔ם וַֽיַּעֲלֵ֖הוּ בָּמ֣וֹת בָּ֑עַל וַיַּ֥רְא מִשָּׁ֖ם קְצֵ֥ה הָעָֽם׃
</TD><TD>
וַהֲוָה בְּצַפְרָא--וּדְבַר בָּלָק יָת בִּלְעָם, וְאַסְּקֵיהּ לְרָמַת דַּחְלְתֵיהּ; וַחֲזָא מִתַּמָּן, קְצָת מִן עַמָּא. 
</TD></TR><TR><TD>
<A NAME="813"> </A>
<B>כג,א</B> וַיֹּ֤אמֶר בִּלְעָם֙ אֶל־בָּלָ֔ק בְּנֵה־לִ֥י בָזֶ֖ה שִׁבְעָ֣ה מִזְבְּחֹ֑ת וְהָכֵ֥ן לִי֙ בָּזֶ֔ה שִׁבְעָ֥ה פָרִ֖ים וְשִׁבְעָ֥ה אֵילִֽים׃
</TD><TD>
וַאֲמַר בִּלְעָם לְבָלָק, בְּנֵי לִי הָכָא שִׁבְעָא מַדְבְּחִין; וְאַתְקֵין לִי הָכָא, שִׁבְעָא תּוֹרִין וְשִׁבְעָא דִּכְרִין. 
</TD></TR><TR><TD>
<A NAME="814"> </A>
<B>כג,ב</B> וַיַּ֣עַשׂ בָּלָ֔ק כַּֽאֲשֶׁ֖ר דִּבֶּ֣ר בִּלְעָ֑ם וַיַּ֨עַל בָּלָ֧ק וּבִלְעָ֛ם פָּ֥ר וָאַ֖יִל בַּמִּזְבֵּֽחַ׃
</TD><TD>
וַעֲבַד בָּלָק, כְּמָא דְּמַלֵּיל בִּלְעָם; וְאַסֵּיק בָּלָק וּבִלְעָם תּוֹר וּדְכַר, עַל כָּל מַדְבַּח. 
</TD></TR><TR><TD>
<A NAME="815"> </A>
<B>כג,ג</B> וַיֹּ֨אמֶר בִּלְעָ֜ם לְבָלָ֗ק הִתְיַצֵּב֮ עַל־עֹֽלָתֶךָ֒ וְאֵֽלְכָ֗ה אוּלַ֞י יִקָּרֵ֤ה יְהוָה֙ לִקְרָאתִ֔י וּדְבַ֥ר מַה־יַּרְאֵ֖נִי וְהִגַּ֣דְתִּי לָ֑ךְ וַיֵּ֖לֶךְ שֶֽׁפִי׃
</TD><TD>
וַאֲמַר בִּלְעָם לְבָלָק, אִתְעַתַּד עַל עֲלָתָךְ, וַאֲהָךְ מָאִם יְעָרַע מֵימַר מִן קֳדָם יְיָ לְקַדָּמוּתִי, וּפִתְגָמָא דְּיַחְזֵינַנִי וַאֲחַוֵּי לָךְ; וַאֲזַל, יְחִידָאי. 
</TD></TR><TR><TD>
<A NAME="816"> </A>
<B>כג,ד</B> וַיִּקָּ֥ר אֱלֹהִ֖ים אֶל־בִּלְעָ֑ם וַיֹּ֣אמֶר אֵלָ֗יו אֶת־שִׁבְעַ֤ת הַֽמִּזְבְּחֹת֙ עָרַ֔כְתִּי וָאַ֛עַל פָּ֥ר וָאַ֖יִל בַּמִּזְבֵּֽחַ׃
</TD><TD>
וְעָרַע מֵימַר מִן קֳדָם יְיָ, בְּבִלְעָם; וַאֲמַר קֳדָמוֹהִי, יָת שִׁבְעָא מַדְבְּחִין סַדַּרִית, וְאַסֵּיקִית תּוֹר וּדְכַר, עַל כָּל מַדְבַּח. 
</TD></TR><TR><TD>
<A NAME="817"> </A>
<B>כג,ה</B> וַיָּ֧שֶׂם יְהוָ֛ה דָּבָ֖ר בְּפִ֣י בִלְעָ֑ם וַיֹּ֛אמֶר שׁ֥וּב אֶל־בָּלָ֖ק וְכֹ֥ה תְדַבֵּֽר׃
</TD><TD>
וְשַׁוִּי יְיָ פִּתְגָמָא, בְּפֻמָּא דְּבִלְעָם; וַאֲמַר תּוּב לְוָת בָּלָק, וּכְדֵין תְּמַלֵּיל. 
</TD></TR><TR><TD>
<A NAME="818"> </A>
<B>כג,ו</B> וַיָּ֣שָׁב אֵלָ֔יו וְהִנֵּ֥ה נִצָּ֖ב עַל־עֹֽלָת֑וֹ ה֖וּא וְכָל־שָׂרֵ֥י מוֹאָֽב׃
</TD><TD>
וְתָב לְוָתֵיהּ, וְהָא מְעַתַּד עַל עֲלָתֵיהּ--הוּא, וְכָל רַבְרְבֵי מוֹאָב. 
</TD></TR><TR><TD>
<A NAME="819"> </A>
<B>כג,ז</B> וַיִּשָּׂ֥א מְשָׁל֖וֹ וַיֹּאמַ֑ר מִן־אֲ֠רָם יַנְחֵ֨נִי בָלָ֤ק מֶֽלֶךְ־מוֹאָב֙ מֵֽהַרְרֵי־קֶ֔דֶם לְכָה֙ אָֽרָה־לִּ֣י יַֽעֲקֹ֔ב וּלְכָ֖ה זֹֽעֲמָ֥ה יִשְׂרָאֵֽל׃
</TD><TD>
וּנְטַל מַתְלֵיהּ, וַאֲמַר:  מִן אֲרַם דַּבְּרַנִי בָּלָק מַלְכָּא דְּמוֹאָב, מִטּוּרֵי מַדְנְחָא--אֵיתַא לוּט לִי יַעֲקוֹב, וְאֵיתַא תָּרֵיךְ לִי יִשְׂרָאֵל. 
</TD></TR><TR><TD>
<A NAME="820"> </A>
<B>כג,ח</B> מָ֣ה אֶקֹּ֔ב לֹ֥א קַבֹּ֖ה אֵ֑ל וּמָ֣ה אֶזְעֹ֔ם לֹ֥א זָעַ֖ם יְהוָֽה׃
</TD><TD>
מָא אֲלוּטֵיהּ, דְּלָא לָטֵיהּ אֵל; וּמָא אֲתָרְכֵיהּ, דְּלָא תָּרְכֵיהּ יְיָ. 
</TD></TR><TR><TD>
<A NAME="821"> </A>
<B>כג,ט</B> כִּֽי־מֵרֹ֤אשׁ צֻרִים֙ אֶרְאֶ֔נּוּ וּמִגְּבָע֖וֹת אֲשׁוּרֶ֑נּוּ הֶן־עָם֙ לְבָדָ֣ד יִשְׁכֹּ֔ן וּבַגּוֹיִ֖ם לֹ֥א יִתְחַשָּֽׁב׃
</TD><TD>
אֲרֵי מֵרֵישׁ טוּרַיָּא חֲזֵיתֵיהּ, וּמֵרָמָתָא סְכֵיתֵיהּ:  הָא עַמָּא בִּלְחוֹדֵיהוֹן עֲתִידִין דְּיַחְסְנוּן עָלְמָא, וּבְעַמְמַיָּא לָא יִתְּדָנוּן גְּמִירָא. 
</TD></TR><TR><TD>
<A NAME="822"> </A>
<B>כג,י</B> מִ֤י מָנָה֙ עֲפַ֣ר יַֽעֲקֹ֔ב וּמִסְפָּ֖ר אֶת־רֹ֣בַע יִשְׂרָאֵ֑ל תָּמֹ֤ת נַפְשִׁי֙ מ֣וֹת יְשָׁרִ֔ים וּתְהִ֥י אַֽחֲרִיתִ֖י כָּמֹֽהוּ׃
</TD><TD>
מַאן יִכּוֹל לְמִמְנֵי דַּעְדְּקַיָּא דְּבֵית יַעֲקוֹב דַּאֲמִיר עֲלֵיהוֹן יִסְגּוֹן כְּעַפְרָא דְּאַרְעָא, אוֹ חֲדָא מֵאַרְבַּע מַשְׁרְיָתָא דְּיִשְׂרָאֵל; תְּמוּת נַפְשִׁי מוֹתָא דְּקַשִּׁיטוֹהִי, וִיהֵי סוֹפִי כְּוָתְהוֹן. 
</TD></TR><TR><TD>
<A NAME="823"> </A>
<B>כג,יא</B> וַיֹּ֤אמֶר בָּלָק֙ אֶל־בִּלְעָ֔ם מֶ֥ה עָשִׂ֖יתָ לִ֑י לָקֹ֤ב אֹֽיְבַי֙ לְקַחְתִּ֔יךָ וְהִנֵּ֖ה בֵּרַ֥כְתָּ בָרֵֽךְ׃
</TD><TD>
וַאֲמַר בָּלָק לְבִלְעָם, מָא עֲבַדְתְּ לִי:  לִמְלָט סָנְאַי דְּבַרְתָּךְ, וְהָא בָּרָכָא מְבָרֵיכְתְּ לְהוֹן. 
</TD></TR><TR><TD>
<A NAME="824"> </A>
<B>כג,יב</B> וַיַּ֖עַן וַיֹּאמַ֑ר הֲלֹ֗א אֵת֩ אֲשֶׁ֨ר יָשִׂ֤ים יְהוָה֙ בְּפִ֔י אֹת֥וֹ אֶשְׁמֹ֖ר לְדַבֵּֽר׃
</TD><TD>
וַאֲתֵיב, וַאֲמַר:  הֲלָא, יָת דִּישַׁוֵּי יְיָ בְּפֻמִּי--יָתֵיהּ אֶטַּר, לְמַלָּלָא. 
</TD></TR><TR><TD>
<A NAME="825"> </A>
<B>כג,יג</B> וַיֹּ֨אמֶר אֵלָ֜יו בָּלָ֗ק לְךָ־נָּ֨א אִתִּ֜י אֶל־מָק֤וֹם אַחֵר֙ אֲשֶׁ֣ר תִּרְאֶ֣נּוּ מִשָּׁ֔ם אֶ֚פֶס קָצֵ֣הוּ תִרְאֶ֔ה וְכֻלּ֖וֹ לֹ֣א תִרְאֶ֑ה וְקָבְנוֹ־לִ֖י מִשָּֽׁם׃
</TD><TD>
וַאֲמַר לֵיהּ בָּלָק, אֵיתַא כְּעַן עִמִּי לַאֲתַר אָחֳרָן דְּתִחְזֵינֵיהּ מִתַּמָּן--לְחוֹד קְצָתֵיהּ תִּחְזֵי, וְכֻלֵּיהּ לָא תִּחְזֵי; וּתְלוּטֵיהּ לִי, מִתַּמָּן. 
</TD></TR><TR><TD>
<A NAME="826"> </A>
<B>כג,יד</B> וַיִּקָּחֵ֨הוּ֙ שְׂדֵ֣ה צֹפִ֔ים אֶל־רֹ֖אשׁ הַפִּסְגָּ֑ה וַיִּ֨בֶן֙ שִׁבְעָ֣ה מִזְבְּחֹ֔ת וַיַּ֛עַל פָּ֥ר וָאַ֖יִל בַּמִּזְבֵּֽחַ׃
</TD><TD>
וְדַבְרֵיהּ לַחֲקַל סָכוּתָא, לְרֵישׁ רָמְתָא; וּבְנָא שִׁבְעָא מַדְבְּחִין, וְאַסֵּיק תּוֹר וּדְכַר עַל כָּל מַדְבַּח. 
</TD></TR><TR><TD>
<A NAME="827"> </A>
<B>כג,טו</B> וַיֹּ֨אמֶר֙ אֶל־בָּלָ֔ק הִתְיַצֵּ֥ב כֹּ֖ה עַל־עֹֽלָתֶ֑ךָ וְאָֽנֹכִ֖י אִקָּ֥רֶה כֹּֽה׃
</TD><TD>
וַאֲמַר, לְבָלָק, אִתְעַתַּד הָכָא, עַל עֲלָתָךְ; וַאֲנָא, אֶתְמְטֵי עַד כָּא. 
</TD></TR><TR><TD>
<A NAME="828"> </A>
<B>כג,טז</B> וַיִּקָּ֤ר יְהוָה֙ אֶל־בִּלְעָ֔ם וַיָּ֥שֶׂם דָּבָ֖ר בְּפִ֑יו וַיֹּ֛אמֶר שׁ֥וּב אֶל־בָּלָ֖ק וְכֹ֥ה תְדַבֵּֽר׃
</TD><TD>
וְעָרַע מֵימַר מִן קֳדָם יְיָ בְּבִלְעָם, וְשַׁוֵּי פִּתְגָמָא בְּפֻמֵּיהּ; וַאֲמַר תּוּב לְוָת בָּלָק, וּכְדֵין תְּמַלֵּיל. 
</TD></TR><TR><TD>
<A NAME="829"> </A>
<B>כג,יז</B> וַיָּבֹ֣א אֵלָ֗יו וְהִנּ֤וֹ נִצָּב֙ עַל־עֹ֣לָת֔וֹ וְשָׂרֵ֥י מוֹאָ֖ב אִתּ֑וֹ וַיֹּ֤אמֶר לוֹ֙ בָּלָ֔ק מַה־דִּבֶּ֖ר יְהוָֽה׃
</TD><TD>
וַאֲתָא לְוָתֵיהּ, וְהָא מְעַתַּד עַל עֲלָתֵיהּ, וְרַבְרְבֵי מוֹאָב, עִמֵּיהּ; וַאֲמַר לֵיהּ בָּלָק, מָא מַלֵּיל יְיָ. 
</TD></TR><TR><TD>
<A NAME="830"> </A>
<B>כג,יח</B> וַיִּשָּׂ֥א מְשָׁל֖וֹ וַיֹּאמַ֑ר ק֤וּם בָּלָק֙ וּֽשְׁמָ֔ע הַֽאֲזִ֥ינָה עָדַ֖י בְּנ֥וֹ צִפֹּֽר׃
</TD><TD>
וּנְטַל מַתְלֵיהּ, וַאֲמַר:  קוּם בָּלָק וּשְׁמַע, אַצֵּית לְמֵימְרִי בַּר צִפּוֹר. 
</TD></TR><TR><TD>
<A NAME="831"> </A>
<B>כג,יט</B> לֹ֣א אִ֥ישׁ אֵל֙ וִֽיכַזֵּ֔ב וּבֶן־אָדָ֖ם וְיִתְנֶחָ֑ם הַה֤וּא אָמַר֙ וְלֹ֣א יַֽעֲשֶׂ֔ה וְדִבֶּ֖ר וְלֹ֥א יְקִימֶֽנָּה׃
</TD><TD>
לָא כְּמִלֵּי בְּנֵי אֲנָשָׁא מֵימַר אֱלָהָא, בְּנֵי אֲנָשָׁא אָמְרִין וּמְכַדְּבִין, וְאַף לָא כְּעוּבָדֵי בְּנֵי בִּסְרָא, דְּאִנּוּן גָּזְרִין לְמֶעֱבַד תָּיְבִין וּמִתְמַלְכִין; הוּא אָמַר וְעָבֵיד, וְכָל מֵימְרֵיהּ מִתְקַיַּם. 
</TD></TR><TR><TD>
<A NAME="832"> </A>
<B>כג,כ</B> הִנֵּ֥ה בָרֵ֖ךְ לָקָ֑חְתִּי וּבֵרֵ֖ךְ וְלֹ֥א אֲשִׁיבֶֽנָּה׃
</TD><TD>
הָא בִּרְכָן, קַבֵּילִית; אֲבָרְכִנֵּיהּ לְיִשְׂרָאֵל, וְלָא אֲתִיב בִּרְכְתִי מִנְּהוֹן. 
</TD></TR><TR><TD>
<A NAME="833"> </A>
<B>כג,כא</B> לֹֽא־הִבִּ֥יט אָ֨וֶן֙ בְּיַֽעֲקֹ֔ב וְלֹֽא־רָאָ֥ה עָמָ֖ל בְּיִשְׂרָאֵ֑ל יְהוָ֤ה אֱלֹהָיו֙ עִמּ֔וֹ וּתְרוּעַ֥ת מֶ֖לֶךְ בּֽוֹ׃
</TD><TD>
אִסְתַּכַּלִית וְלֵית פָּלְחֵי גִּלּוּלִין בִּדְבֵית יַעֲקוֹב, וְאַף לָא עָבְדֵי לֵיאוּת שְׁקַר בְּיִשְׂרָאֵל; מֵימְרָא דַּייָ אֱלָהֲהוֹן בְּסַעְדְּהוֹן, וּשְׁכִינַת מַלְכְּהוֹן בֵּינֵיהוֹן. 
</TD></TR><TR><TD>
<A NAME="834"> </A>
<B>כג,כב</B> אֵ֖ל מֽוֹצִיאָ֣ם מִמִּצְרָ֑יִם כְּתֽוֹעֲפֹ֥ת רְאֵ֖ם לֽוֹ׃
</TD><TD>
אֵל, דְּאַפֵּיקִנּוּן מִמִּצְרָיִם--תֻּקְפָא וְרוּמָא, דִּילֵיהּ. 
</TD></TR><TR><TD>
<A NAME="835"> </A>
<B>כג,כג</B> כִּ֤י לֹא־נַ֨חַשׁ֙ בְּיַֽעֲקֹ֔ב וְלֹא־קֶ֖סֶם בְּיִשְׂרָאֵ֑ל כָּעֵ֗ת יֵֽאָמֵ֤ר לְיַֽעֲקֹב֙ וּלְיִשְׂרָאֵ֔ל מַה־פָּ֖עַל אֵֽל׃
</TD><TD>
אֲרֵי לָא נַחָשַׁיָּא צָבַן דְּיִיטַב לִדְבֵית יַעֲקוֹב, וְאַף לָא קַסָמַיָּא רָעַן בִּרְבוּת בֵּית יִשְׂרָאֵל; כְּעִדָּן, יִתְאֲמַר לְיַעֲקוֹב וּלְיִשְׂרָאֵל, מָא עֲבַד, אֱלָהָא. 
</TD></TR><TR><TD>
<A NAME="836"> </A>
<B>כג,כד</B> הֶן־עָם֙ כְּלָבִ֣יא יָק֔וּם וְכַֽאֲרִ֖י יִתְנַשָּׂ֑א לֹ֤א יִשְׁכַּב֙ עַד־יֹ֣אכַל טֶ֔רֶף וְדַם־חֲלָלִ֖ים יִשְׁתֶּֽה׃
</TD><TD>
הָא עַמָּא כְּלֵיתָא שְׁרֵי, וּכְאַרְיָא יִתְנַטַּל; לָא יִשְׁרֵי בְּאַרְעֵיהּ עַד דְּיִקְטוֹל קְטוֹל, וְנִכְסֵי עַמְמַיָּא יֵירַת. 
</TD></TR><TR><TD>
<A NAME="837"> </A>
<B>כג,כה</B> וַיֹּ֤אמֶר בָּלָק֙ אֶל־בִּלְעָ֔ם גַּם־קֹ֖ב לֹ֣א תִקֳּבֶ֑נּוּ גַּם־בָּרֵ֖ךְ לֹ֥א תְבָֽרְכֶֽנּוּ׃
</TD><TD>
וַאֲמַר בָּלָק לְבִלְעָם, אַף מְלָט לָא תְּלוּטִנּוּן; אַף בָּרָכָא, לָא תְּבָרֵיכִנּוּן. 
</TD></TR><TR><TD>
<A NAME="838"> </A>
<B>כג,כו</B> וַיַּ֣עַן בִּלְעָ֔ם וַיֹּ֖אמֶר אֶל־בָּלָ֑ק הֲלֹ֗א דִּבַּ֤רְתִּי אֵלֶ֨יךָ֙ לֵאמֹ֔ר כֹּ֛ל אֲשֶׁר־יְדַבֵּ֥ר יְהוָ֖ה אֹת֥וֹ אֶֽעֱשֶֽׂה׃
</TD><TD>
וַאֲתֵיב בִּלְעָם, וַאֲמַר לְבָלָק:  הֲלָא, מַלֵּילִית עִמָּךְ לְמֵימַר, כֹּל דִּימַלֵּיל יְיָ, יָתֵיהּ אַעֲבֵיד. 
</TD></TR><TR><TD>
<A NAME="839"> </A>
<B>כג,כז</B> וַיֹּ֤אמֶר בָּלָק֙ אֶל־בִּלְעָ֔ם לְכָה־נָּא֙ אֶקָּ֣חֲךָ֔ אֶל־מָק֖וֹם אַחֵ֑ר אוּלַ֤י יִישַׁר֙ בְּעֵינֵ֣י הָֽאֱלֹהִ֔ים וְקַבֹּ֥תוֹ לִ֖י מִשָּֽׁם׃
</TD><TD>
וַאֲמַר בָּלָק, לְבִלְעָם, אֵיתַא כְּעַן אֶדְבְּרִנָּךְ, לַאֲתַר אָחֳרָן; מָאִם תְּהֵי רַעֲוָא מִן קֳדָם יְיָ, וּתְלוּטֵיהּ לִי מִתַּמָּן. 
</TD></TR><TR><TD>
<A NAME="840"> </A>
<B>כג,כח</B> וַיִּקַּ֥ח בָּלָ֖ק אֶת־בִּלְעָ֑ם רֹ֣אשׁ הַפְּע֔וֹר הַנִּשְׁקָ֖ף עַל־פְּנֵ֥י הַיְשִׁימֹֽן׃
</TD><TD>
וּדְבַר בָּלָק, יָת בִּלְעָם, רֵישׁ רָמְתָא, דְּמִסְתַּכְיָא עַל אַפֵּי בֵּית יְשִׁימוֹן. 
</TD></TR><TR><TD>
<A NAME="841"> </A>
<B>כג,כט</B> וַיֹּ֤אמֶר בִּלְעָם֙ אֶל־בָּלָ֔ק בְּנֵה־לִ֥י בָזֶ֖ה שִׁבְעָ֣ה מִזְבְּחֹ֑ת וְהָכֵ֥ן לִי֙ בָּזֶ֔ה שִׁבְעָ֥ה פָרִ֖ים וְשִׁבְעָ֥ה אֵילִֽם׃
</TD><TD>
וַאֲמַר בִּלְעָם לְבָלָק, בְּנֵי לִי הָכָא שִׁבְעָא מַדְבְּחִין; וְאַתְקֵין לִי הָכָא, שִׁבְעָא תּוֹרִין וְשִׁבְעָא דִּכְרִין. 
</TD></TR><TR><TD>
<A NAME="842"> </A>
<B>כג,ל</B> וַיַּ֣עַשׂ בָּלָ֔ק כַּֽאֲשֶׁ֖ר אָמַ֣ר בִּלְעָ֑ם וַיַּ֛עַל פָּ֥ר וָאַ֖יִל בַּמִּזְבֵּֽחַ׃
</TD><TD>
וַעֲבַד בָּלָק, כְּמָא דַּאֲמַר בִּלְעָם; וְאַסֵּיק תּוֹר וּדְכַר, עַל כָּל מַדְבַּח. 
</TD></TR><TR><TD>
<A NAME="843"> </A>
<B>כד,א</B> וַיַּ֣רְא בִּלְעָ֗ם כִּ֣י ט֞וֹב בְּעֵינֵ֤י יְהוָה֙ לְבָרֵ֣ךְ אֶת־יִשְׂרָאֵ֔ל וְלֹֽא־הָלַ֥ךְ כְּפַֽעַם־בְּפַ֖עַם לִקְרַ֣את נְחָשִׁ֑ים וַיָּ֥שֶׁת אֶל־הַמִּדְבָּ֖ר פָּנָֽיו׃
</TD><TD>
וַחֲזָא בִּלְעָם, אֲרֵי תָּקֵין קֳדָם יְיָ לְבָרָכָא יָת יִשְׂרָאֵל, וְלָא הַלֵּיךְ כִּזְמַן בִּזְמַן, אֱלָהֵין לְקַדָּמוּת נַחָשַׁיָּא; וְשַׁוִּי לְמַדְבְּרָא, אַפּוֹהִי. 
</TD></TR><TR><TD>
<A NAME="844"> </A>
<B>כד,ב</B> וַיִּשָּׂ֨א בִלְעָ֜ם אֶת־עֵינָ֗יו וַיַּרְא֙ אֶת־יִשְׂרָאֵ֔ל שֹׁכֵ֖ן לִשְׁבָטָ֑יו וַתְּהִ֥י עָלָ֖יו ר֥וּחַ אֱלֹהִֽים׃
</TD><TD>
וּזְקַף בִּלְעָם יָת עֵינוֹהִי, וַחֲזָא יָת יִשְׂרָאֵל, שָׁרַן, לְשִׁבְטֵיהוֹן; וּשְׁרָת עֲלוֹהִי, רוּחַ נְבוּאָה מִן קֳדָם יְיָ. 
</TD></TR><TR><TD>
<A NAME="845"> </A>
<B>כד,ג</B> וַיִּשָּׂ֥א מְשָׁל֖וֹ וַיֹּאמַ֑ר נְאֻ֤ם בִּלְעָם֙ בְּנ֣וֹ בְעֹ֔ר וּנְאֻ֥ם הַגֶּ֖בֶר שְׁתֻ֥ם הָעָֽיִן׃
</TD><TD>
וּנְטַל מַתְלֵיהּ, וַאֲמַר:  אֵימַר בִּלְעָם בַּר בְּעוֹר, וְאֵימַר גֻּבְרָא דְּשַׁפִּיר חָזֵי. 
</TD></TR><TR><TD>
<A NAME="846"> </A>
<B>כד,ד</B> נְאֻ֕ם שֹׁמֵ֖עַ אִמְרֵי־אֵ֑ל אֲשֶׁ֨ר מַֽחֲזֵ֤ה שַׁדַּי֙ יֶֽחֱזֶ֔ה נֹפֵ֖ל וּגְל֥וּי עֵינָֽיִם׃
</TD><TD>
אֵימַר--דְּשָׁמַע, מֵימַר מִן קֳדָם אֵל:  דְּחֵיזוּ מִן קֳדָם שַׁדַּי חָזֵי, שָׁכֵיב וּמִתְגְּלֵי לֵיהּ. 
</TD></TR><TR><TD>
<A NAME="847"> </A>
<B>כד,ה</B> מַה־טֹּ֥בוּ אֹֽהָלֶ֖יךָ יַֽעֲקֹ֑ב מִשְׁכְּנֹתֶ֖יךָ יִשְׂרָאֵֽל׃
</TD><TD>
מָא טָבָא אַרְעָךְ, יַעֲקוֹב; בֵּית מִשְׁרָךְ, יִשְׂרָאֵל. 
</TD></TR><TR><TD>
<A NAME="848"> </A>
<B>כד,ו</B> כִּנְחָלִ֣ים נִטָּ֔יוּ כְּגַנֹּ֖ת עֲלֵ֣י נָהָ֑ר כַּֽאֲהָלִים֙ נָטַ֣ע יְהוָ֔ה כַּֽאֲרָזִ֖ים עֲלֵי־מָֽיִם׃
</TD><TD>
כְּנַחְלִין דְּמִדַּבְּרִין, כְּגִנַּת שִׁקְיָא דְּעַל פְּרָת; כְּבֻסְמַיָּא דִּנְצַב יְיָ, כְּאַרְזִין דִּנְצִיבִין עַל מַיָּא. 
</TD></TR><TR><TD>
<A NAME="849"> </A>
<B>כד,ז</B> יִֽזַּל־מַ֨יִם֙ מִדָּ֣לְיָ֔ו וְזַרְע֖וֹ בְּמַ֣יִם רַבִּ֑ים וְיָרֹ֤ם מֵֽאֲגַג֙ מַלְכּ֔וֹ וְתִנַּשֵּׂ֖א מַלְכֻתֽוֹ׃
</TD><TD>
יִסְגֵּי מַלְכָּא דְּיִתְרַבַּא מִבְּנוֹהִי, וְיִשְׁלוֹט בְּעַמְמִין סַגִּיאִין; וְיִתַּקַּף מֵאֲגַג מַלְכֵּיהּ, וְתִנַּטַּל מַלְכוּתֵיהּ. 
</TD></TR><TR><TD>
<A NAME="850"> </A>
<B>כד,ח</B> אֵ֚ל מֽוֹצִיא֣וֹ מִמִּצְרַ֔יִם כְּתֽוֹעֲפֹ֥ת רְאֵ֖ם ל֑וֹ יֹאכַ֞ל גּוֹיִ֣ם צָרָ֗יו וְעַצְמֹֽתֵיהֶ֛ם יְגָרֵ֖ם וְחִצָּ֥יו יִמְחָֽץ׃
</TD><TD>
אֵל דְּאַפֵּיקִנּוּן מִמִּצְרַיִם, תֻּקְפָא וְרוּמָא דִּילֵיהּ; יֵיכְלוּן בֵּית יִשְׂרָאֵל נִכְסֵי עַמְמַיָּא סָנְאֵיהוֹן, וּבְבִזַּת מַלְכֵיהוֹן יִתְפַּנְּקוּן--וְאַרְעָתְהוֹן יַחְסְנוּן. 
</TD></TR><TR><TD>
<A NAME="851"> </A>
<B>כד,ט</B> כָּרַ֨ע שָׁכַ֧ב כַּֽאֲרִ֛י וּכְלָבִ֖יא מִ֣י יְקִימֶ֑נּוּ מְבָֽרְכֶ֣יךָ בָר֔וּךְ וְאֹֽרְרֶ֖יךָ אָרֽוּר׃
</TD><TD>
יְנוּחַ יִשְׁרֵי בִּתְקוֹף כְּאַרְיָא וּכְלֵיתָא, וְלֵית דִּיקִימִנֵּיהּ; בְּרִיכָךְ יְהוֹן בְּרִיכִין, וְלִיטָךְ יְהוֹן לִיטִין. 
</TD></TR><TR><TD>
<A NAME="852"> </A>
<B>כד,י</B> וַיִּֽחַר־אַ֤ף בָּלָק֙ אֶל־בִּלְעָ֔ם וַיִּסְפֹּ֖ק אֶת־כַּפָּ֑יו וַיֹּ֨אמֶר בָּלָ֜ק אֶל־בִּלְעָ֗ם לָקֹ֤ב אֹֽיְבַי֙ קְרָאתִ֔יךָ וְהִנֵּה֙ בֵּרַ֣כְתָּ בָרֵ֔ךְ זֶ֖ה שָׁלֹ֥שׁ פְּעָמִֽים׃
</TD><TD>
וּתְקֵיף רֻגְזָא דְּבָלָק בְּבִלְעָם, וּשְׁקַפִנּוּן לִידוֹהִי; וַאֲמַר בָּלָק לְבִלְעָם, לִמְלָט סָנְאַי קְרֵיתָךְ, וְהָא בָּרָכָא מְבָרֵיכְתְּ לְהוֹן, דְּנָן תְּלָת זִמְנִין. 
</TD></TR><TR><TD>
<A NAME="853"> </A>
<B>כד,יא</B> וְעַתָּ֖ה בְּרַח־לְךָ֣ אֶל־מְקוֹמֶ֑ךָ אָמַ֨רְתִּי֙ כַּבֵּ֣ד אֲכַבֶּדְךָ֔ וְהִנֵּ֛ה מְנָֽעֲךָ֥ יְהוָ֖ה מִכָּבֽוֹד׃
</TD><TD>
וּכְעַן, אִיזֵיל לָךְ לְאַתְרָךְ; אֲמַרִית יַקָּרָא אֲיַקְּרִנָּךְ, וְהָא מַנְעָךְ יְיָ מִן יְקָר. 
</TD></TR><TR><TD>
<A NAME="854"> </A>
<B>כד,יב</B> וַיֹּ֥אמֶר בִּלְעָ֖ם אֶל־בָּלָ֑ק הֲלֹ֗א גַּ֧ם אֶל־מַלְאָכֶ֛יךָ אֲשֶׁר־שָׁלַ֥חְתָּ אֵלַ֖י דִּבַּ֥רְתִּי לֵאמֹֽר׃
</TD><TD>
וַאֲמַר בִּלְעָם, לְבָלָק:  הֲלָא, אַף עִם אִזְגַּדָּךְ דִּשְׁלַחְתָּא לְוָתִי--מַלֵּילִית לְמֵימַר. 
</TD></TR><TR><TD>
<A NAME="855"> </A>
<B>כד,יג</B> אִם־יִתֶּן־לִ֨י בָלָ֜ק מְלֹ֣א בֵיתוֹ֮ כֶּ֣סֶף וְזָהָב֒ לֹ֣א אוּכַ֗ל לַֽעֲבֹר֙ אֶת־פִּ֣י יְהוָ֔ה לַֽעֲשׂ֥וֹת טוֹבָ֛ה א֥וֹ רָעָ֖ה מִלִּבִּ֑י אֲשֶׁר־יְדַבֵּ֥ר יְהוָ֖ה אֹת֥וֹ אֲדַבֵּֽר׃
</TD><TD>
אִם יִתֵּין לִי בָּלָק מְלֵי בֵּיתֵיהּ, כְּסַף וּדְהַב--לֵית לִי רְשׁוּ לְמִעְבַּר עַל גְּזֵירַת מֵימְרָא דַּייָ, לְמֶעֱבַד טָבְתָא אוֹ בִּשְׁתָּא מֵרְעוּתִי:  דִּימַלֵּיל יְיָ, יָתֵיהּ אֲמַלֵּיל. 
</TD></TR><TR><TD>
<A NAME="856"> </A>
<B>כד,יד</B> וְעַתָּ֕ה הִנְנִ֥י הוֹלֵ֖ךְ לְעַמִּ֑י לְכָה֙ אִיעָ֣צְךָ֔ אֲשֶׁ֨ר יַֽעֲשֶׂ֜ה הָעָ֥ם הַזֶּ֛ה לְעַמְּךָ֖ בְּאַֽחֲרִ֥ית הַיָּמִֽים׃
</TD><TD>
וּכְעַן, הָאֲנָא אָזֵיל לְעַמִּי; אֵיתַא, אֶמְלְכִנָּךְ מָא דְּתַעֲבֵיד, וַאֲחַוֵּי לָךְ מָא דְּיַעֲבֵיד עַמָּא הָדֵין לְעַמָּךְ, בְּסוֹף יוֹמַיָּא. 
</TD></TR><TR><TD>
<A NAME="857"> </A>
<B>כד,טו</B> וַיִּשָּׂ֥א מְשָׁל֖וֹ וַיֹּאמַ֑ר נְאֻ֤ם בִּלְעָם֙ בְּנ֣וֹ בְעֹ֔ר וּנְאֻ֥ם הַגֶּ֖בֶר שְׁתֻ֥ם הָעָֽיִן׃
</TD><TD>
וּנְטַל מַתְלֵיהּ, וַאֲמַר:  אֵימַר בִּלְעָם בַּר בְּעוֹר, וְאֵימַר גֻּבְרָא דְּשַׁפִּיר חָזֵי. 
</TD></TR><TR><TD>
<A NAME="858"> </A>
<B>כד,טז</B> נְאֻ֗ם שֹׁמֵ֨עַ֙ אִמְרֵי־אֵ֔ל וְיֹדֵ֖עַ דַּ֣עַת עֶלְי֑וֹן מַֽחֲזֵ֤ה שַׁדַּי֙ יֶֽחֱזֶ֔ה נֹפֵ֖ל וּגְל֥וּי עֵינָֽיִם׃
</TD><TD>
אֵימַר, דְּשָׁמַע מֵימַר מִן קֳדָם אֵל, וְיָדַע, מַדַּע מִן קֳדָם עִלָּאָה; חֵיזוּ מִן קֳדָם שַׁדַּי חָזֵי, שָׁכֵיב וּמִתְגְּלֵי לֵיהּ. 
</TD></TR><TR><TD>
<A NAME="859"> </A>
<B>כד,יז</B> אֶרְאֶ֨נּוּ֙ וְלֹ֣א עַתָּ֔ה אֲשׁוּרֶ֖נּוּ וְלֹ֣א קָר֑וֹב דָּרַ֨ךְ כּוֹכָ֜ב מִֽיַּעֲקֹ֗ב וְקָ֥ם שֵׁ֨בֶט֙ מִיִּשְׂרָאֵ֔ל וּמָחַץ֙ פַּֽאֲתֵ֣י מוֹאָ֔ב וְקַרְקַ֖ר כָּל־בְּנֵי־שֵֽׁת׃
</TD><TD>
חֲזֵיתֵיהּ וְלָא כְּעַן, סְכֵיתֵיהּ וְלָא אִיתוֹהִי קָרִיב; כַּד יְקוּם מַלְכָּא מִיַּעֲקוֹב, וְיִתְרַבַּא מְשִׁיחָא מִיִּשְׂרָאֵל, וִיקַטֵּיל רַבְרְבֵי מוֹאָב, וְיִשְׁלוֹט בְּכָל בְּנֵי אֲנָשָׁא. 
</TD></TR><TR><TD>
<A NAME="860"> </A>
<B>כד,יח</B> וְהָיָ֨ה אֱד֜וֹם יְרֵשָׁ֗ה וְהָיָ֧ה יְרֵשָׁ֛ה שֵׂעִ֖יר אֹֽיְבָ֑יו וְיִשְׂרָאֵ֖ל עֹ֥שֶׂה חָֽיִל׃
</TD><TD>
וִיהֵי אֱדוֹם יְרֻתָּא, וִיהֵי יְרֻתָּא שֵׂעִיר--לְבַעֲלֵי דְּבָבוֹהִי; וְיִשְׂרָאֵל, יַצְלַח בְּנִכְסִין. 
</TD></TR><TR><TD>
<A NAME="861"> </A>
<B>כד,יט</B> וְיֵ֖רְדְּ מִֽיַּעֲקֹ֑ב וְהֶֽאֱבִ֥יד שָׂרִ֖יד מֵעִֽיר׃
</TD><TD>
וְיֵיחוֹת, חַד מִדְּבֵית יַעֲקוֹב; וְיוֹבֵיד מְשֵׁיזֵיב, מִקִּרְיַת עַמְמַיָּא. 
</TD></TR><TR><TD>
<A NAME="862"> </A>
<B>כד,כ</B> וַיַּרְא֙ אֶת־עֲמָלֵ֔ק וַיִּשָּׂ֥א מְשָׁל֖וֹ וַיֹּאמַ֑ר רֵאשִׁ֤ית גּוֹיִם֙ עֲמָלֵ֔ק וְאַֽחֲרִית֖וֹ עֲדֵ֥י אֹבֵֽד׃
</TD><TD>
וַחֲזָא, יָת עֲמָלְקָאָה, וּנְטַל מַתְלֵיהּ, וַאֲמַר:  רֵישׁ קְרָבַיָּא דְּיִשְׂרָאֵל הֲוָה עֲמָלֵק, וְסוֹפֵיהּ לְעָלְמָא יֵיבַד. 
</TD></TR><TR><TD>
<A NAME="863"> </A>
<B>כד,כא</B> וַיַּרְא֙ אֶת־הַקֵּינִ֔י וַיִּשָּׂ֥א מְשָׁל֖וֹ וַיֹּאמַ֑ר אֵיתָן֙ מֽוֹשָׁבֶ֔ךָ וְשִׂ֥ים בַּסֶּ֖לַע קִנֶּֽךָ׃
</TD><TD>
וַחֲזָא, יָת שָׁלְמָאָה, וּנְטַל מַתְלֵיהּ, וַאֲמַר:  תַּקִּיף, בֵּית מוֹתְבָךְ, וְשַׁו בִּכְּרָךְ תַּקִּיף, מְדוֹרָךְ. 
</TD></TR><TR><TD>
<A NAME="864"> </A>
<B>כד,כב</B> כִּ֥י אִם־יִֽהְיֶ֖ה לְבָ֣עֵֽר קָ֑יִן עַד־מָ֖ה אַשּׁ֥וּר תִּשְׁבֶּֽךָּ׃
</TD><TD>
אֲרֵי אִם יְהֵי, לְשֵׁיצָאָה שָׁלְמָאָה--עַד מָא, אַתּוּרָאָה יִשְׁבֵּינָךְ. 
</TD></TR><TR><TD>
<A NAME="865"> </A>
<B>כד,כג</B> וַיִּשָּׂ֥א מְשָׁל֖וֹ וַיֹּאמַ֑ר א֕וֹי מִ֥י יִֽחְיֶ֖ה מִשֻּׂמ֥וֹ אֵֽל׃
</TD><TD>
וּנְטַל מַתְלֵיהּ, וַאֲמַר:  וָי, לְחַיָּבַיָּא דְּיֵיחוֹן כַּד יַעֲבֵיד אֱלָהָא יָת אִלֵּין. 
</TD></TR><TR><TD>
<A NAME="866"> </A>
<B>כד,כד</B> וְצִים֙ מִיַּ֣ד כִּתִּ֔ים וְעִנּ֥וּ אַשּׁ֖וּר וְעִנּוּ־עֵ֑בֶר וְגַם־ה֖וּא עֲדֵ֥י אֹבֵֽד׃
</TD><TD>
וְסִיעָן יִצְטָרְחָן מֵרוֹמָאֵי, וִיעַנּוֹן לְאַתּוּר וִישַׁעְבְּדוּן לְעֵבֶר פְּרָת; וְאַף אִנּוּן, לְעָלְמָא יֵיבְדוּן. 
</TD></TR><TR><TD>
<A NAME="867"> </A>
<B>כד,כה</B> וַיָּ֣קָם בִּלְעָ֔ם וַיֵּ֖לֶךְ וַיָּ֣שָׁב לִמְקֹמ֑וֹ וְגַם־בָּלָ֖ק הָלַ֥ךְ לְדַרְכּֽוֹ׃ {פ}
</TD><TD>
וְקָם בִּלְעָם, וַאֲזַל וְתָב לְאַתְרֵיהּ; וְאַף בָּלָק, אֲזַל לְאוֹרְחֵיהּ. {פ}
</TD></TR><TR><TD>
<A NAME="868"> </A>
<B>כה,א</B> וַיֵּ֥שֶׁב יִשְׂרָאֵ֖ל בַּשִּׁטִּ֑ים וַיָּ֣חֶל הָעָ֔ם לִזְנ֖וֹת אֶל־בְּנ֥וֹת מוֹאָֽב׃
</TD><TD>
וִיתֵיב יִשְׂרָאֵל, בְּשִׁטִּין; וְשָׁרִי עַמָּא, לְמִטְעֵי בָּתַר בְּנָת מוֹאָב. 
</TD></TR><TR><TD>
<A NAME="869"> </A>
<B>כה,ב</B> וַתִּקְרֶ֣אןָ לָעָ֔ם לְזִבְחֵ֖י אֱלֹֽהֵיהֶ֑ן וַיֹּ֣אכַל הָעָ֔ם וַיִּֽשְׁתַּחֲו֖וּ לֵֽאלֹהֵיהֶֽן׃
</TD><TD>
וּקְרַאָה לְעַמָּא, לְדִבְחֵי טָעֲוָתְהוֹן; וַאֲכַל עַמָּא, וּסְגִידוּ לְטָעֲוָתְהוֹן. 
</TD></TR><TR><TD>
<A NAME="870"> </A>
<B>כה,ג</B> וַיִּצָּ֥מֶד יִשְׂרָאֵ֖ל לְבַ֣עַל פְּע֑וֹר וַיִּֽחַר־אַ֥ף יְהוָ֖ה בְּיִשְׂרָאֵֽל׃
</TD><TD>
וְאִתְחַבַּר יִשְׂרָאֵל, לְבַעְלָא פְּעוֹר; וּתְקֵיף רֻגְזָא דַּייָ, בְּיִשְׂרָאֵל. 
</TD></TR><TR><TD>
<A NAME="871"> </A>
<B>כה,ד</B> וַיֹּ֨אמֶר יְהוָ֜ה אֶל־מֹשֶׁ֗ה קַ֚ח אֶת־כָּל־רָאשֵׁ֣י הָעָ֔ם וְהוֹקַ֥ע אוֹתָ֛ם לַֽיהוָ֖ה נֶ֣גֶד הַשָּׁ֑מֶשׁ וְיָשֹׁ֛ב חֲר֥וֹן אַף־יְהוָ֖ה מִיִּשְׂרָאֵֽל׃
</TD><TD>
וַאֲמַר יְיָ לְמֹשֶׁה, דְּבַר יָת כָּל רֵישֵׁי עַמָּא, וְדוּן וּקְטוֹל דְּחַיָּב קְטוֹל קֳדָם יְיָ, לָקֳבֵיל שִׁמְשָׁא; וִיתוּב תְּקוֹף רֻגְזָא דַּייָ, מִיִּשְׂרָאֵל. 
</TD></TR><TR><TD>
<A NAME="872"> </A>
<B>כה,ה</B> וַיֹּ֣אמֶר מֹשֶׁ֔ה אֶל־שֹֽׁפְטֵ֖י יִשְׂרָאֵ֑ל הִרְגוּ֙ אִ֣ישׁ אֲנָשָׁ֔יו הַנִּצְמָדִ֖ים לְבַ֥עַל פְּעֽוֹר׃
</TD><TD>
וַאֲמַר מֹשֶׁה, לְדַיָּנֵי יִשְׂרָאֵל:  קְטוּלוּ גְּבַר גֻּבְרוֹהִי, דְּאִתְחַבַּרוּ לְבַעְלָא פְּעוֹר. 
</TD></TR><TR><TD>
<A NAME="873"> </A>
<B>כה,ו</B> וְהִנֵּ֡ה אִישׁ֩ מִבְּנֵ֨י יִשְׂרָאֵ֜ל בָּ֗א וַיַּקְרֵ֤ב אֶל־אֶחָיו֙ אֶת־הַמִּדְיָנִ֔ית לְעֵינֵ֣י מֹשֶׁ֔ה וּלְעֵינֵ֖י כָּל־עֲדַ֣ת בְּנֵֽי־יִשְׂרָאֵ֑ל וְהֵ֣מָּה בֹכִ֔ים פֶּ֖תַח אֹ֥הֶל מוֹעֵֽד׃
</TD><TD>
וְהָא גֻּבְרָא מִבְּנֵי יִשְׂרָאֵל אֲתָא, וְקָרֵיב לְוָת אֲחוֹהִי יָת מִדְיַנֵיתָא, לְעֵינֵי מֹשֶׁה, וּלְעֵינֵי כָּל כְּנִשְׁתָּא דִּבְנֵי יִשְׂרָאֵל; וְאִנּוּן בָּכַן, בִּתְרַע מַשְׁכַּן זִמְנָא. 
</TD></TR><TR><TD>
<A NAME="874"> </A>
<B>כה,ז</B> וַיַּ֗רְא פִּֽינְחָס֙ בֶּן־אֶלְעָזָ֔ר בֶּֽן־אַהֲרֹ֖ן הַכֹּהֵ֑ן וַיָּ֨קָם֙ מִתּ֣וֹךְ הָֽעֵדָ֔ה וַיִּקַּ֥ח רֹ֖מַח בְּיָדֽוֹ׃
</TD><TD>
וַחֲזָא, פִּינְחָס בַּר אֶלְעָזָר, בַּר אַהֲרוֹן, כָּהֲנָא; וְקָם מִגּוֹ כְּנִשְׁתָּא, וּנְסֵיב רֻמְחָא בִּידֵיהּ. 
</TD></TR><TR><TD>
<A NAME="875"> </A>
<B>כה,ח</B> וַ֠יָּבֹא אַחַ֨ר אִֽישׁ־יִשְׂרָאֵ֜ל אֶל־הַקֻּבָּ֗ה וַיִּדְקֹר֙ אֶת־שְׁנֵיהֶ֔ם אֵ֚ת אִ֣ישׁ יִשְׂרָאֵ֔ל וְאֶת־הָֽאִשָּׁ֖ה אֶל־קֳבָתָ֑הּ וַתֵּֽעָצַר֙ הַמַּגֵּפָ֔ה מֵעַ֖ל בְּנֵ֥י יִשְׂרָאֵֽל׃
</TD><TD>
וְעָאל בָּתַר גֻּבְרָא בַּר יִשְׂרָאֵל לְקֻבְּתָא, וּבַזַּע יָת תַּרְוֵיהוֹן--יָת גֻּבְרָא בַּר יִשְׂרָאֵל, וְיָת אִתְּתָא בִּמְעַהָא; וְאִתְכְּלִי, מוֹתָנָא, מֵעַל, בְּנֵי יִשְׂרָאֵל. 
</TD></TR><TR><TD>
<A NAME="876"> </A>
<B>כה,ט</B> וַיִּֽהְי֕וּ הַמֵּתִ֖ים בַּמַּגֵּפָ֑ה אַרְבָּעָ֥ה וְעֶשְׂרִ֖ים אָֽלֶף׃ {פ}
</TD><TD>
וַהֲווֹ, דְּמִיתוּ בְּמוֹתָנָא--עַסְרִין וְאַרְבְּעָא, אַלְפִין. {פ}
</TD></TR>
</TABLE>
</DIV></BODY></HTML>
