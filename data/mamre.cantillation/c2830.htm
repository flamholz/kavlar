<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="cs.css" TYPE="text/css">
<TITLE>תנ"ך - משלי פרק ל</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
משלי - פרק
<A HREF="c2801.htm">א</A>
<A HREF="c2802.htm">ב</A>
<A HREF="c2803.htm">ג</A>
<A HREF="c2804.htm">ד</A>
<A HREF="c2805.htm">ה</A>
<A HREF="c2806.htm">ו</A>
<A HREF="c2807.htm">ז</A>
<A HREF="c2808.htm">ח</A>
<A HREF="c2809.htm">ט</A>
<A HREF="c2810.htm">י</A>
<A HREF="c2811.htm">יא</A>
<A HREF="c2812.htm">יב</A>
<A HREF="c2813.htm">יג</A>
<A HREF="c2814.htm">יד</A>
<A HREF="c2815.htm">טו</A>
<A HREF="c2816.htm">טז</A>
<A HREF="c2817.htm">יז</A>
<A HREF="c2818.htm">יח</A>
<A HREF="c2819.htm">יט</A>
<A HREF="c2820.htm">כ</A>
<A HREF="c2821.htm">כא</A>
<A HREF="c2822.htm">כב</A>
<A HREF="c2823.htm">כג</A>
<A HREF="c2824.htm">כד</A>
<A HREF="c2825.htm">כה</A>
<A HREF="c2826.htm">כו</A>
<A HREF="c2827.htm">כז</A>
<A HREF="c2828.htm">כח</A>
<A HREF="c2829.htm">כט</A>
ל
<A HREF="c2831.htm">לא</A>
</P>
<HR>

<H1>משלי פרק ל</H1>

<A NAME="1"> </A>
<P><B>א</B> דִּבְרֵ֤י ׀ אָג֥וּר בִּן־יָקֶ֗ה הַמַּ֫שָּׂ֥א    נְאֻ֣ם הַ֭גֶּבֶר לְאִֽיתִיאֵ֑ל לְאִ֖יתִיאֵ֣ל וְאֻכָֽל׃<BR>
<A NAME="2"> </A>
<B>ב</B> כִּ֤י בַ֣עַר אָֽנֹכִ֣י מֵאִ֑ישׁ    וְלֹֽא־בִינַ֖ת אָדָ֣ם לִֽי׃<BR>
<A NAME="3"> </A>
<B>ג</B> וְלֹֽא־לָמַ֥דְתִּי חָכְמָ֑ה    וְדַ֖עַת קְדֹשִׁ֣ים אֵדָֽע׃<BR>
<A NAME="4"> </A>
<B>ד</B> מִ֤י עָלָֽה־שָׁמַ֨יִם ׀    וַיֵּרַ֡ד<BR>מִ֤י אָֽסַף־ר֨וּחַ ׀ בְּחָפְנָ֡יו    מִ֤י צָֽרַר־מַ֨יִם ׀ בַּשִּׂמְלָ֗ה <BR>מִ֭י    הֵקִ֣ים כָּל־אַפְסֵי־אָ֑רֶץ<BR>מַה־שְּׁמ֥וֹ וּמַֽה־שֶּׁם־בְּ֝נ֗וֹ    כִּ֣י תֵדָֽע׃<BR>
<A NAME="5"> </A>
<B>ה</B> כָּל־אִמְרַ֣ת אֱל֣וֹהַּ צְרוּפָ֑ה    מָגֵ֥ן ה֝֗וּא לַֽחֹסִ֥ים בּֽוֹ׃<BR>
<A NAME="6"> </A>
<B>ו</B> אַל־תּ֥וֹסְףְּ עַל־דְּבָרָ֑יו    פֶּן־יוֹכִ֖יחַ בְּךָ֣ וְנִכְזָֽבְתָּ׃</P>
<A NAME="7"> </A>
<P><B>ז</B> שְׁ֭תַּיִם שָׁאַ֣לְתִּי מֵֽאִתָּ֑ךְ    אַל־תִּמְנַ֥ע מִ֝מֶּ֗נִּי בְּטֶ֣רֶם אָמֽוּת׃<BR>
<A NAME="8"> </A>
<B>ח</B> שָׁ֤וְא ׀ וּֽדְבַר־כָּזָ֡ב הַרְחֵ֬ק מִמֶּ֗נִּי    רֵ֣אשׁ וָ֭עֹשֶׁר אַל־תִּֽתֶּן־לִ֑י<BR>הַ֝טְרִיפֵ֗נִי    לֶ֣חֶם חֻקִּֽי׃<BR>
<A NAME="9"> </A>
<B>ט</B> פֶּ֥ן אֶשְׂבַּ֨ע ׀ וְכִחַשְׁתִּי֮    וְאָמַ֗רְתִּי מִ֥י יְה֫וָ֥ה<BR>וּפֶֽן־אִוָּרֵ֥שׁ וְגָנַ֑בְתִּי    וְ֝תָפַ֗שְׂתִּי שֵׁ֣ם אֱלֹהָֽי׃</P>
<A NAME="10"> </A>
<P><B>י</B> אַל־תַּלְשֵׁ֣ן עֶ֭בֶד אֶל־אֲדֹנָ֑ו    פֶּֽן־יְקַלֶּלְךָ֥ וְאָשָֽׁמְתָּ׃<BR>
<A NAME="11"> </A>
<B>יא</B> דּ֭וֹר אָבִ֣יו יְקַלֵּ֑ל    וְאֶת־אִ֝מּ֗וֹ לֹ֣א יְבָרֵֽךְ׃<BR>
<A NAME="12"> </A>
<B>יב</B> דּ֭וֹר טָה֣וֹר בְּעֵינָ֑יו    וּ֝מִצֹּֽאָת֗וֹ לֹ֣א רֻחָֽץ׃<BR>
<A NAME="13"> </A>
<B>יג</B> דּ֭וֹר מָֽה־רָמ֣וּ עֵינָ֑יו    וְ֝עַפְעַפָּ֗יו יִנָּשֵֽׂאוּ׃<BR>
<A NAME="14"> </A>
<B>יד</B> דּ֤וֹר ׀ חֲרָב֣וֹת שִׁנָּיו֮    וּֽמַאֲכָל֪וֹת מְֽתַלְּעֹ֫תָ֥יו<BR>לֶֽאֱכֹ֣ל עֲנִיִּ֣ים מֵאֶ֑רֶץ    וְ֝אֶבְיוֹנִ֗ים מֵֽאָדָֽם׃<BR>
<A NAME="15"> </A>
<B>טו</B> לַ֥עֲלוּקָ֨ה ׀ שְׁתֵּ֥י בָנוֹת֮    הַ֤<SMALL>ב</SMALL> ׀ הַ֥ב<BR>שָׁל֣וֹשׁ הֵ֭נָּה לֹ֣א תִשְׂבַּ֑עְנָה    אַ֝רְבַּ֗ע לֹא־אָ֥מְרוּ הֽוֹן׃<BR>
<A NAME="16"> </A>
<B>טז</B> שְׁאוֹל֮ וְעֹ֪צֶ֫ר רָ֥חַם    אֶ֭רֶץ לֹא־שָׂ֣בְעָה מַּ֑יִם וְ֝אֵ֗שׁ לֹא־אָ֥מְרָה הֽוֹן׃<BR>
<A NAME="17"> </A>
<B>יז</B> עַ֤יִן ׀ תִּ֥לְעַ֣ג לְאָב֮    וְתָבֻ֪ז לִֽיקְּהַ֫ת אֵ֥ם<BR>יִקְּר֥וּהָ עֹֽרְבֵי־נַ֑חַל    וְֽיֹאכְל֥וּהָ בְנֵי־נָֽשֶׁר׃</P>
<A NAME="18"> </A>
<P><B>יח</B> שְׁלֹשָׁ֣ה הֵ֭מָּה נִפְלְא֣וּ מִמֶּ֑נִּי    וארבע (וְ֝אַרְבָּעָ֗ה) לֹ֣א יְדַעְתִּֽים׃<BR>
<A NAME="19"> </A>
<B>יט</B> דֶּ֤רֶךְ הַנֶּ֨שֶׁר ׀ בַּשָּׁמַיִם֮    דֶּ֥רֶךְ נָחָ֗שׁ עֲלֵ֫י צ֥וּר<BR>דֶּֽרֶךְ־אֳנִיָּ֥ה בְלֶב־יָ֑ם    וְדֶ֖רֶךְ גֶּ֣בֶר בְּעַלְמָֽה׃<BR>
<A NAME="20"> </A>
<B>כ</B> כֵּ֤ן ׀ דֶּ֥רֶךְ אִשָּׁ֗ה    מְנָ֫אָ֥פֶת<BR>אָֽ֭כְלָה וּמָ֣חֲתָה פִ֑יהָ    וְ֝אָֽמְרָ֗ה לֹֽא־פָעַ֥לְתִּי אָֽוֶן׃</P>
<A NAME="21"> </A>
<P><B>כא</B> תַּ֣חַת שָׁ֭לוֹשׁ רָ֣גְזָה אֶ֑רֶץ    וְתַ֥חַת אַ֝רְבַּ֗ע לֹֽא־תוּכַ֥ל שְׂאֵֽת׃<BR>
<A NAME="22"> </A>
<B>כב</B> תַּֽחַת־עֶ֭בֶד כִּ֣י יִמְל֑וֹךְ    וְ֝נָבָ֗ל כִּ֣י יִֽשְׂבַּֽע־לָֽחֶם׃<BR>
<A NAME="23"> </A>
<B>כג</B> תַּ֣חַת שְׂ֭נוּאָה כִּ֣י תִבָּעֵ֑ל    וְ֝שִׁפְחָ֗ה כִּֽי־תִירַ֥שׁ גְּבִרְתָּֽהּ׃</P>
<A NAME="24"> </A>
<P><B>כד</B> אַרְבָּ֣עָה הֵ֭ם קְטַנֵּי־אָ֑רֶץ    וְ֝הֵ֗מָּה חֲכָמִ֥ים מְחֻכָּמִֽים׃<BR>
<A NAME="25"> </A>
<B>כה</B> הַ֭נְּמָלִים עַ֣ם לֹא־עָ֑ז    וַיָּכִ֖ינוּ בַקַּ֣יִץ לַחְמָֽם׃<BR>
<A NAME="26"> </A>
<B>כו</B> שְׁ֭פַנִּים עַ֣ם לֹֽא־עָצ֑וּם    וַיָּשִׂ֖ימוּ בַסֶּ֣לַע בֵּיתָֽם׃<BR>
<A NAME="27"> </A>
<B>כז</B> מֶ֭לֶךְ אֵ֣ין לָֽאַרְבֶּ֑ה    וַיֵּצֵ֖א חֹצֵ֣ץ כֻּלּֽוֹ׃<BR>
<A NAME="28"> </A>
<B>כח</B> שְׂ֭מָמִית בְּיָדַ֣יִם תְּתַפֵּ֑שׂ    וְ֝הִ֗יא בְּהֵ֣יכְלֵי מֶֽלֶךְ׃</P>
<A NAME="29"> </A>
<P><B>כט</B> שְׁלֹשָׁ֣ה הֵ֭מָּה מֵיטִ֣יבֵי צָ֑עַד    וְ֝אַרְבָּעָ֗ה מֵיטִ֥בֵי לָֽכֶת׃<BR>
<A NAME="30"> </A>
<B>ל</B> לַ֭יִשׁ גִּבּ֣וֹר בַּבְּהֵמָ֑ה    וְלֹֽא־יָ֝שׁ֗וּב מִפְּנֵי־כֹֽל׃<BR>
<A NAME="31"> </A>
<B>לא</B> זַרְזִ֣יר מָתְנַ֣יִם אוֹ־תָ֑יִשׁ    וּ֝מֶ֗לֶךְ אַלְק֥וּם עִמּֽוֹ׃<BR>
<A NAME="32"> </A>
<B>לב</B> אִם־נָבַ֥לְתָּ בְהִתְנַשֵּׂ֑א    וְאִם־זַ֝מּ֗וֹתָ יָ֣ד לְפֶֽה׃<BR>
<A NAME="33"> </A>
<B>לג</B> כִּ֤י מִ֪יץ חָלָ֡ב י֘וֹצִ֤יא חֶמְאָ֗ה    וּֽמִיץ־אַ֭ף י֣וֹצִיא דָ֑ם<BR>וּמִ֥יץ אַ֝פַּ֗יִם    י֣וֹצִיא רִֽיב׃</P>

<HR>
<P CLASS=s>
<A HREF="c0.htm">תנ"ך</A> -
משלי - פרק
<A HREF="c2801.htm">א</A>
<A HREF="c2802.htm">ב</A>
<A HREF="c2803.htm">ג</A>
<A HREF="c2804.htm">ד</A>
<A HREF="c2805.htm">ה</A>
<A HREF="c2806.htm">ו</A>
<A HREF="c2807.htm">ז</A>
<A HREF="c2808.htm">ח</A>
<A HREF="c2809.htm">ט</A>
<A HREF="c2810.htm">י</A>
<A HREF="c2811.htm">יא</A>
<A HREF="c2812.htm">יב</A>
<A HREF="c2813.htm">יג</A>
<A HREF="c2814.htm">יד</A>
<A HREF="c2815.htm">טו</A>
<A HREF="c2816.htm">טז</A>
<A HREF="c2817.htm">יז</A>
<A HREF="c2818.htm">יח</A>
<A HREF="c2819.htm">יט</A>
<A HREF="c2820.htm">כ</A>
<A HREF="c2821.htm">כא</A>
<A HREF="c2822.htm">כב</A>
<A HREF="c2823.htm">כג</A>
<A HREF="c2824.htm">כד</A>
<A HREF="c2825.htm">כה</A>
<A HREF="c2826.htm">כו</A>
<A HREF="c2827.htm">כז</A>
<A HREF="c2828.htm">כח</A>
<A HREF="c2829.htm">כט</A>
ל
<A HREF="c2831.htm">לא</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c2830')</SCRIPT></P>
</BODY></HTML>
