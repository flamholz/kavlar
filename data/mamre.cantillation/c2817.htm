<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="cs.css" TYPE="text/css">
<TITLE>תנ"ך - משלי פרק יז</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
משלי - פרק
<A HREF="c2801.htm">א</A>
<A HREF="c2802.htm">ב</A>
<A HREF="c2803.htm">ג</A>
<A HREF="c2804.htm">ד</A>
<A HREF="c2805.htm">ה</A>
<A HREF="c2806.htm">ו</A>
<A HREF="c2807.htm">ז</A>
<A HREF="c2808.htm">ח</A>
<A HREF="c2809.htm">ט</A>
<A HREF="c2810.htm">י</A>
<A HREF="c2811.htm">יא</A>
<A HREF="c2812.htm">יב</A>
<A HREF="c2813.htm">יג</A>
<A HREF="c2814.htm">יד</A>
<A HREF="c2815.htm">טו</A>
<A HREF="c2816.htm">טז</A>
יז
<A HREF="c2818.htm">יח</A>
<A HREF="c2819.htm">יט</A>
<A HREF="c2820.htm">כ</A>
<A HREF="c2821.htm">כא</A>
<A HREF="c2822.htm">כב</A>
<A HREF="c2823.htm">כג</A>
<A HREF="c2824.htm">כד</A>
<A HREF="c2825.htm">כה</A>
<A HREF="c2826.htm">כו</A>
<A HREF="c2827.htm">כז</A>
<A HREF="c2828.htm">כח</A>
<A HREF="c2829.htm">כט</A>
<A HREF="c2830.htm">ל</A>
<A HREF="c2831.htm">לא</A>
</P>
<HR>

<H1>משלי פרק יז</H1>

<A NAME="1"> </A>
<P><B>א</B> ט֤וֹב פַּ֣ת חֲ֭רֵבָה וְשַׁלְוָה־בָ֑הּ    מִ֝בַּ֗יִת מָלֵ֥א זִבְחֵי־רִֽיב׃<BR>
<A NAME="2"> </A>
<B>ב</B> עֶֽבֶד־מַשְׂכִּ֗יל יִ֭מְשֹׁל בְּבֵ֣ן מֵבִ֑ישׁ    וּבְת֥וֹךְ אַ֝חִ֗ים יַֽחֲלֹ֥ק נַֽחֲלָֽה׃<BR>
<A NAME="3"> </A>
<B>ג</B> מַצְרֵ֣ף לַ֭כֶּסֶף וְכ֣וּר לַזָּהָ֑ב    וּבֹחֵ֖ן לִבּ֣וֹת יְהוָֽה׃<BR>
<A NAME="4"> </A>
<B>ד</B> מֵ֭רַע מַקְשִׁ֣יב עַל־שְׂפַת־אָ֑וֶן    שֶׁ֥קֶר מֵ֝זִ֗ין עַל־לְשׁ֥וֹן הַוּֽ‍ֹת׃<BR>
<A NAME="5"> </A>
<B>ה</B> לֹעֵ֣ג לָ֭רָשׁ חֵרֵ֣ף עֹשֵׂ֑הוּ    שָׂמֵ֥חַ לְ֝אֵ֗יד לֹ֣א יִנָּקֶֽה׃<BR>
<A NAME="6"> </A>
<B>ו</B> עֲטֶ֣רֶת זְ֭קֵנִים בְּנֵ֣י בָנִ֑ים    וְתִפְאֶ֖רֶת בָּנִ֣ים אֲבוֹתָֽם׃<BR>
<A NAME="7"> </A>
<B>ז</B> לֹֽא־נָאוָ֣ה לְנָבָ֣ל שְׂפַת־יֶ֑תֶר    אַ֝֗ף כִּֽי־לְנָדִ֥יב שְׂפַת־שָֽׁקֶר׃<BR>
<A NAME="8"> </A>
<B>ח</B> אֶֽבֶן־חֵ֣ן הַ֭שֹּׁחַד בְּעֵינֵ֣י בְעָלָ֑יו    אֶֽל־כָּל־אֲשֶׁ֖ר יִפְנֶ֣ה יַשְׂכִּֽיל׃<BR>
<A NAME="9"> </A>
<B>ט</B> מְֽכַסֶּה־פֶּ֭שַׁע מְבַקֵּ֣שׁ אַֽהֲבָ֑ה    וְשֹׁנֶ֥ה בְ֝דָבָ֗ר מַפְרִ֥יד אַלּֽוּף׃<BR>
<A NAME="10"> </A>
<B>י</B> תֵּ֣חַת גְּעָרָ֣ה בְמֵבִ֑ין    מֵֽהַכּ֖וֹת כְּסִ֣יל מֵאָֽה׃<BR>
<A NAME="11"> </A>
<B>יא</B> אַךְ־מְרִ֥י יְבַקֶּשׁ־רָ֑ע    וּמַלְאָ֥ךְ אַ֝כְזָרִ֗י יְשֻׁלַּח־בּֽוֹ׃<BR>
<A NAME="12"> </A>
<B>יב</B> פָּג֬וֹשׁ דֹּ֣ב שַׁכּ֣וּל בְּאִ֑ישׁ    וְאַל־כְּ֝סִ֗יל בְּאִוַּלְתּֽוֹ׃<BR>
<A NAME="13"> </A>
<B>יג</B> מֵשִׁ֣יב רָ֭עָה תַּ֣חַת טוֹבָ֑ה    לֹֽא־תמיש (תָמ֥וּשׁ) רָ֝עָ֗ה מִבֵּיתֽוֹ׃<BR>
<A NAME="14"> </A>
<B>יד</B> פּ֣וֹטֵֽר מַ֭יִם רֵאשִׁ֣ית מָד֑וֹן    וְלִפְנֵ֥י הִ֝תְגַּלַּ֗ע הָרִ֥יב נְטֽוֹשׁ׃<BR>
<A NAME="15"> </A>
<B>טו</B> מַצְדִּ֣יק רָ֭שָׁע וּמַרְשִׁ֣יעַ צַדִּ֑יק    תּֽוֹעֲבַ֥ת יְ֝הוָ֗ה גַּם־שְׁנֵיהֶֽם׃<BR>
<A NAME="16"> </A>
<B>טז</B> לָמָּה־זֶּ֣ה מְחִ֣יר בְּיַד־כְּסִ֑יל    לִקְנ֖וֹת חָכְמָ֣ה וְלֶב־אָֽיִן׃<BR>
<A NAME="17"> </A>
<B>יז</B> בְּכָל־עֵ֭ת אֹהֵ֣ב הָרֵ֑עַ    וְאָ֥ח לְ֝צָרָ֗ה יִוָּלֵֽד׃<BR>
<A NAME="18"> </A>
<B>יח</B> אָדָ֣ם חֲסַר־לֵ֭ב תּוֹקֵ֣עַ כָּ֑ף    עֹרֵ֥ב עֲ֝רֻבָּ֗ה לִפְנֵ֥י רֵעֵֽהוּ׃<BR>
<A NAME="19"> </A>
<B>יט</B> אֹ֣הֵֽב פֶּ֭שַׁע אֹהֵ֣ב מַצָּ֑ה    מַגְבִּ֥יהַּ פִּ֝תְח֗וֹ מְבַקֶּשׁ־שָֽׁבֶר׃<BR>
<A NAME="20"> </A>
<B>כ</B> עִקֶּשׁ־לֵ֭ב לֹ֣א יִמְצָא־ט֑וֹב    וְנֶהְפָּ֥ךְ בִּ֝לְשׁוֹנ֗וֹ יִפּ֥וֹל בְּרָעָֽה׃<BR>
<A NAME="21"> </A>
<B>כא</B> יֹלֵ֣ד כְּ֭סִיל לְת֣וּגָה ל֑וֹ    וְלֹֽא־יִ֝שְׂמַ֗ח אֲבִ֣י נָבָֽל׃<BR>
<A NAME="22"> </A>
<B>כב</B> לֵ֣ב שָׂ֭מֵחַ יֵיטִ֣יב גֵּהָ֑ה    וְר֥וּחַ נְ֝כֵאָ֗ה תְּיַבֶּשׁ־גָּֽרֶם׃<BR>
<A NAME="23"> </A>
<B>כג</B> שֹׁ֣חַד מֵ֭חֵק רָשָׁ֣ע יִקָּ֑ח    לְ֝הַטּ֗וֹת אָרְח֥וֹת מִשְׁפָּֽט׃<BR>
<A NAME="24"> </A>
<B>כד</B> אֶת־פְּנֵ֣י מֵבִ֣ין חָכְמָ֑ה    וְעֵינֵ֥י כְ֝סִ֗יל בִּקְצֵה־אָֽרֶץ׃<BR>
<A NAME="25"> </A>
<B>כה</B> כַּ֣עַס לְ֭אָבִיו בֵּ֣ן כְּסִ֑יל    וּ֝מֶ֗מֶר לְיֽוֹלַדְתּֽוֹ׃<BR>
<A NAME="26"> </A>
<B>כו</B> גַּ֤ם עֲנ֣וֹשׁ לַצַּדִּ֣יק לֹא־ט֑וֹב    לְהַכּ֖וֹת נְדִיבִ֣ים עַל־יֹֽשֶׁר׃<BR>
<A NAME="27"> </A>
<B>כז</B> חוֹשֵׂ֣ךְ אֲ֭מָרָיו יוֹדֵ֣עַ דָּ֑עַת    וקר־ (יְקַר־) ר֝֗וּחַ אִ֣ישׁ תְּבוּנָֽה׃<BR>
<A NAME="28"> </A>
<B>כח</B> גַּ֤ם אֱוִ֣יל מַֽ֭חֲרִישׁ חָכָ֣ם יֵֽחָשֵׁ֑ב    אֹטֵ֖ם שְׂפָתָ֣יו נָבֽוֹן׃</P>

<HR>
<P CLASS=s>
<A HREF="c0.htm">תנ"ך</A> -
משלי - פרק
<A HREF="c2801.htm">א</A>
<A HREF="c2802.htm">ב</A>
<A HREF="c2803.htm">ג</A>
<A HREF="c2804.htm">ד</A>
<A HREF="c2805.htm">ה</A>
<A HREF="c2806.htm">ו</A>
<A HREF="c2807.htm">ז</A>
<A HREF="c2808.htm">ח</A>
<A HREF="c2809.htm">ט</A>
<A HREF="c2810.htm">י</A>
<A HREF="c2811.htm">יא</A>
<A HREF="c2812.htm">יב</A>
<A HREF="c2813.htm">יג</A>
<A HREF="c2814.htm">יד</A>
<A HREF="c2815.htm">טו</A>
<A HREF="c2816.htm">טז</A>
יז
<A HREF="c2818.htm">יח</A>
<A HREF="c2819.htm">יט</A>
<A HREF="c2820.htm">כ</A>
<A HREF="c2821.htm">כא</A>
<A HREF="c2822.htm">כב</A>
<A HREF="c2823.htm">כג</A>
<A HREF="c2824.htm">כד</A>
<A HREF="c2825.htm">כה</A>
<A HREF="c2826.htm">כו</A>
<A HREF="c2827.htm">כז</A>
<A HREF="c2828.htm">כח</A>
<A HREF="c2829.htm">כט</A>
<A HREF="c2830.htm">ל</A>
<A HREF="c2831.htm">לא</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c2817')</SCRIPT></P>
</BODY></HTML>
