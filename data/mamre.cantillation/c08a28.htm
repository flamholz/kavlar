<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="c.css" TYPE="text/css">
<TITLE>תנ"ך - שמואל א פרק כח</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
שמואל א - פרק
<A HREF="c08a01.htm">א</A>
<A HREF="c08a02.htm">ב</A>
<A HREF="c08a03.htm">ג</A>
<A HREF="c08a04.htm">ד</A>
<A HREF="c08a05.htm">ה</A>
<A HREF="c08a06.htm">ו</A>
<A HREF="c08a07.htm">ז</A>
<A HREF="c08a08.htm">ח</A>
<A HREF="c08a09.htm">ט</A>
<A HREF="c08a10.htm">י</A>
<A HREF="c08a11.htm">יא</A>
<A HREF="c08a12.htm">יב</A>
<A HREF="c08a13.htm">יג</A>
<A HREF="c08a14.htm">יד</A>
<A HREF="c08a15.htm">טו</A>
<A HREF="c08a16.htm">טז</A>
<A HREF="c08a17.htm">יז</A>
<A HREF="c08a18.htm">יח</A>
<A HREF="c08a19.htm">יט</A>
<A HREF="c08a20.htm">כ</A>
<A HREF="c08a21.htm">כא</A>
<A HREF="c08a22.htm">כב</A>
<A HREF="c08a23.htm">כג</A>
<A HREF="c08a24.htm">כד</A>
<A HREF="c08a25.htm">כה</A>
<A HREF="c08a26.htm">כו</A>
<A HREF="c08a27.htm">כז</A>
כח
<A HREF="c08a29.htm">כט</A>
<A HREF="c08a30.htm">ל</A>
<A HREF="c08a31.htm">לא</A>
- שמואל ב - פרק
<A HREF="c08b01.htm">א</A>
<A HREF="c08b02.htm">ב</A>
<A HREF="c08b03.htm">ג</A>
<A HREF="c08b04.htm">ד</A>
<A HREF="c08b05.htm">ה</A>
<A HREF="c08b06.htm">ו</A>
<A HREF="c08b07.htm">ז</A>
<A HREF="c08b08.htm">ח</A>
<A HREF="c08b09.htm">ט</A>
<A HREF="c08b10.htm">י</A>
<A HREF="c08b11.htm">יא</A>
<A HREF="c08b12.htm">יב</A>
<A HREF="c08b13.htm">יג</A>
<A HREF="c08b14.htm">יד</A>
<A HREF="c08b15.htm">טו</A>
<A HREF="c08b16.htm">טז</A>
<A HREF="c08b17.htm">יז</A>
<A HREF="c08b18.htm">יח</A>
<A HREF="c08b19.htm">יט</A>
<A HREF="c08b20.htm">כ</A>
<A HREF="c08b21.htm">כא</A>
<A HREF="c08b22.htm">כב</A>
<A HREF="c08b23.htm">כג</A>
<A HREF="c08b24.htm">כד</A>
</P>
<HR>

<H1>שמואל א פרק כח</H1>

<A NAME="1"> </A>
<P><B>א</B> וַֽיְהִי֙ בַּיָּמִ֣ים הָהֵ֔ם וַיִּקְבְּצ֨וּ פְלִשְׁתִּ֤ים אֶת־מַֽחֲנֵיהֶם֙ לַצָּבָ֔א לְהִלָּחֵ֖ם בְּיִשְׂרָאֵ֑ל וַיֹּ֤אמֶר אָכִישׁ֙ אֶל־דָּוִ֔ד יָדֹ֣עַ תֵּדַ֗ע כִּ֤י אִתִּי֙ תֵּצֵ֣א בַֽמַּחֲנֶ֔ה אַתָּ֖ה וַֽאֲנָשֶֽׁיךָ׃
<A NAME="2"> </A>
<B>ב</B> וַיֹּ֤אמֶר דָּוִד֙ אֶל־אָכִ֔ישׁ לָכֵן֙ אַתָּ֣ה תֵדַ֔ע אֵ֥ת אֲשֶֽׁר־יַעֲשֶׂ֖ה עַבְדֶּ֑ךָ וַיֹּ֤אמֶר אָכִישׁ֙ אֶל־דָּוִ֔ד לָכֵ֗ן שֹׁמֵ֧ר לְרֹאשִׁ֛י אֲשִֽׂימְךָ֖ כָּל־הַיָּמִֽים׃ {פ}<BR>
<A NAME="3"> </A>
<B>ג</B> וּשְׁמוּאֵ֣ל מֵ֔ת וַיִּסְפְּדוּ־לוֹ֙ כָּל־יִשְׂרָאֵ֔ל וַיִּקְבְּרֻ֥הוּ בָֽרָמָ֖ה וּבְעִיר֑וֹ וְשָׁא֗וּל הֵסִ֛יר הָֽאֹב֥וֹת וְאֶת־הַיִּדְּעֹנִ֖ים מֵֽהָאָֽרֶץ׃
<A NAME="4"> </A>
<B>ד</B> וַיִּקָּֽבְצ֣וּ פְלִשְׁתִּ֔ים וַיָּבֹ֖אוּ וַיַּֽחֲנ֣וּ בְשׁוּנֵ֑ם וַיִּקְבֹּ֤ץ שָׁאוּל֙ אֶת־כָּל־יִשְׂרָאֵ֔ל וַֽיַּחֲנ֖וּ בַּגִּלְבֹּֽעַ׃
<A NAME="5"> </A>
<B>ה</B> וַיַּ֥רְא שָׁא֖וּל אֶת־מַֽחֲנֵ֣ה פְלִשְׁתִּ֑ים וַיִּרָ֕א וַיֶּֽחֱרַ֥ד לִבּ֖וֹ מְאֹֽד׃
<A NAME="6"> </A>
<B>ו</B> וַיִּשְׁאַ֤ל שָׁאוּל֙ בַּֽיהוָ֔ה וְלֹ֥א עָנָ֖הוּ יְהוָ֑ה גַּ֧ם בַּֽחֲלֹמ֛וֹת גַּ֥ם בָּֽאוּרִ֖ים גַּ֥ם בַּנְּבִיאִֽם׃
<A NAME="7"> </A>
<B>ז</B> וַיֹּ֨אמֶר שָׁא֜וּל לַֽעֲבָדָ֗יו בַּקְּשׁוּ־לִי֙ אֵ֣שֶׁת בַּֽעֲלַת־א֔וֹב וְאֵֽלְכָ֥ה אֵלֶ֖יהָ וְאֶדְרְשָׁה־בָּ֑הּ וַיֹּֽאמְר֤וּ עֲבָדָיו֙ אֵלָ֔יו הִנֵּ֛ה אֵ֥שֶׁת בַּֽעֲלַת־א֖וֹב בְּעֵ֥ין דּֽוֹר׃
<A NAME="8"> </A>
<B>ח</B> וַיִּתְחַפֵּ֣שׂ שָׁא֗וּל וַיִּלְבַּשׁ֙ בְּגָדִ֣ים אֲחֵרִ֔ים וַיֵּ֣לֶךְ ה֗וּא וּשְׁנֵ֤י אֲנָשִׁים֙ עִמּ֔וֹ וַיָּבֹ֥אוּ אֶל־הָֽאִשָּׁ֖ה לָ֑יְלָה וַיֹּ֗אמֶר קסומי־ (קָֽסֳמִי־) נָ֥א לִי֙ בָּא֔וֹב וְהַ֣עֲלִי לִ֔י אֵ֥ת אֲשֶׁר־אֹמַ֖ר אֵלָֽיִךְ׃
<A NAME="9"> </A>
<B>ט</B> וַתֹּ֨אמֶר הָֽאִשָּׁ֜ה אֵלָ֗יו הִנֵּ֨ה אַתָּ֤ה יָדַ֨עְתָּ֙ אֵ֣ת אֲשֶׁר־עָשָׂ֣ה שָׁא֔וּל אֲשֶׁ֥ר הִכְרִ֛ית אֶת־הָֽאֹב֥וֹת וְאֶת־הַיִּדְּעֹנִ֖י מִן־הָאָ֑רֶץ וְלָמָ֥ה אַתָּ֛ה מִתְנַקֵּ֥שׁ בְּנַפְשִׁ֖י לַֽהֲמִיתֵֽנִי׃
<A NAME="10"> </A>
<B>י</B> וַיִּשָּׁ֤בַֽע לָהּ֙ שָׁא֔וּל בַּֽיהוָ֖ה לֵאמֹ֑ר חַי־יְהוָ֕ה אִֽם־יִקְּרֵ֥ךְ עָו֖‍ֹן בַּדָּבָ֥ר הַזֶּֽה׃
<A NAME="11"> </A>
<B>יא</B> וַתֹּ֨אמֶר֙ הָֽאִשָּׁ֔ה אֶת־מִ֖י אַֽעֲלֶה־לָּ֑ךְ וַיֹּ֕אמֶר אֶת־שְׁמוּאֵ֖ל הַֽעֲלִי־לִֽי׃
<A NAME="12"> </A>
<B>יב</B> וַתֵּ֤רֶא הָֽאִשָּׁה֙ אֶת־שְׁמוּאֵ֔ל וַתִּזְעַ֖ק בְּק֣וֹל גָּד֑וֹל וַתֹּאמֶר֩ הָֽאִשָּׁ֨ה אֶל־שָׁא֧וּל ׀ לֵאמֹ֛ר לָ֥מָּה רִמִּיתָ֖נִי וְאַתָּ֥ה שָׁאֽוּל׃
<A NAME="13"> </A>
<B>יג</B> וַיֹּ֨אמֶר לָ֥הּ הַמֶּ֛לֶךְ אַל־תִּֽירְאִ֖י כִּ֣י מָ֣ה רָאִ֑ית וַתֹּ֤אמֶר הָֽאִשָּׁה֙ אֶל־שָׁא֔וּל אֱלֹהִ֥ים רָאִ֖יתִי עֹלִ֥ים מִן־הָאָֽרֶץ׃
<A NAME="14"> </A>
<B>יד</B> וַיֹּ֤אמֶר לָהּ֙ מַֽה־תָּאֳר֔וֹ וַתֹּ֗אמֶר אִ֤ישׁ זָקֵן֙ עֹלֶ֔ה וְה֥וּא עֹטֶ֖ה מְעִ֑יל וַיֵּ֤דַע שָׁאוּל֙ כִּֽי־שְׁמוּאֵ֣ל ה֔וּא וַיִּקֹּ֥ד אַפַּ֛יִם אַ֖רְצָה וַיִּשְׁתָּֽחוּ׃ {ס}
<A NAME="15"> </A>
<B>טו</B> וַיֹּ֤אמֶר שְׁמוּאֵל֙ אֶל־שָׁא֔וּל לָ֥מָּה הִרְגַּזְתַּ֖נִי לְהַֽעֲל֣וֹת אֹתִ֑י וַיֹּ֣אמֶר שָׁ֠אוּל צַר־לִ֨י מְאֹ֜ד וּפְלִשְׁתִּ֣ים ׀ נִלְחָמִ֣ים בִּ֗י וֵֽאלֹהִ֞ים סָ֤ר מֵֽעָלַי֙ וְלֹֽא־עָנָ֣נִי ע֗וֹד גַּ֤ם בְּיַֽד־הַנְּבִיאִים֙ גַּם־בַּ֣חֲלֹמ֔וֹת וָֽאֶקְרָאֶ֣ה לְךָ֔ לְהֽוֹדִיעֵ֖נִי מָ֥ה אֶֽעֱשֶֽׂה׃ {ס}
<A NAME="16"> </A>
<B>טז</B> וַיֹּ֣אמֶר שְׁמוּאֵ֔ל וְלָ֖מָּה תִּשְׁאָלֵ֑נִי וַֽיהוָ֛ה סָ֥ר מֵֽעָלֶ֖יךָ וַיְהִ֥י עָרֶֽךָ׃
<A NAME="17"> </A>
<B>יז</B> וַיַּ֤עַשׂ יְהוָה֙ ל֔וֹ כַּֽאֲשֶׁ֖ר דִּבֶּ֣ר בְּיָדִ֑י וַיִּקְרַ֨ע יְהוָ֤ה אֶת־הַמַּמְלָכָה֙ מִיָּדֶ֔ךָ וַֽיִּתְּנָ֖הּ לְרֵֽעֲךָ֥ לְדָוִֽד׃
<A NAME="18"> </A>
<B>יח</B> כַּֽאֲשֶׁ֤ר לֹֽא־שָׁמַ֨עְתָּ֙ בְּק֣וֹל יְהוָ֔ה וְלֹֽא־עָשִׂ֥יתָ חֲרוֹן־אַפּ֖וֹ בַּֽעֲמָלֵ֑ק עַל־כֵּן֙ הַדָּבָ֣ר הַזֶּ֔ה עָשָֽׂה־לְךָ֥ יְהוָ֖ה הַיּ֥וֹם הַזֶּֽה׃
<A NAME="19"> </A>
<B>יט</B> וְיִתֵּ֣ן יְ֠הוָה גַּ֣ם אֶת־יִשְׂרָאֵ֤ל עִמְּךָ֙ בְּיַד־פְּלִשְׁתִּ֔ים וּמָחָ֕ר אַתָּ֥ה וּבָנֶ֖יךָ עִמִּ֑י גַּ֚ם אֶת־מַֽחֲנֵ֣ה יִשְׂרָאֵ֔ל יִתֵּ֥ן יְהוָ֖ה בְּיַד־פְּלִשְׁתִּֽים׃
<A NAME="20"> </A>
<B>כ</B> וַיְמַהֵ֣ר שָׁא֗וּל וַיִּפֹּ֤ל מְלֹא־קֽוֹמָתוֹ֙ אַ֔רְצָה וַיִּרָ֥א מְאֹ֖ד מִדִּבְרֵ֣י שְׁמוּאֵ֑ל גַּם־כֹּ֨חַ֙ לֹא־הָ֣יָה ב֔וֹ כִּ֣י לֹ֤א אָכַל֙ לֶ֔חֶם כָּל־הַיּ֖וֹם וְכָל־הַלָּֽיְלָה׃
<A NAME="21"> </A>
<B>כא</B> וַתָּב֤וֹא הָֽאִשָּׁה֙ אֶל־שָׁא֔וּל וַתֵּ֖רֶא כִּֽי־נִבְהַ֣ל מְאֹ֑ד וַתֹּ֣אמֶר אֵלָ֗יו הִנֵּ֨ה שָֽׁמְעָ֤ה שִׁפְחָֽתְךָ֙ בְּקוֹלֶ֔ךָ וָֽאָשִׂ֤ים נַפְשִׁי֙ בְּכַפִּ֔י וָֽאֶשְׁמַע֙ אֶת־דְּבָרֶ֔יךָ אֲשֶׁ֥ר דִּבַּ֖רְתָּ אֵלָֽי׃
<A NAME="22"> </A>
<B>כב</B> וְעַתָּ֗ה שְׁמַֽע־נָ֤א גַם־אַתָּה֙ בְּק֣וֹל שִׁפְחָתֶ֔ךָ וְאָשִׂ֧מָה לְפָנֶ֛יךָ פַּת־לֶ֖חֶם וֶֽאֱכ֑וֹל וִיהִ֤י בְךָ֙ כֹּ֔חַ כִּ֥י תֵלֵ֖ךְ בַּדָּֽרֶךְ׃
<A NAME="23"> </A>
<B>כג</B> וַיְמָאֵ֗ן וַיֹּ֨אמֶר֙ לֹ֣א אֹכַ֔ל וַיִּפְרְצוּ־ב֤וֹ עֲבָדָיו֙ וְגַם־הָ֣אִשָּׁ֔ה וַיִּשְׁמַ֖ע לְקֹלָ֑ם וַיָּ֨קָם֙ מֵֽהָאָ֔רֶץ וַיֵּ֖שֶׁב אֶל־הַמִּטָּֽה׃
<A NAME="24"> </A>
<B>כד</B> וְלָֽאִשָּׁ֤ה עֵֽגֶל־מַרְבֵּק֙ בַּבַּ֔יִת וַתְּמַהֵ֖ר וַתִּזְבָּחֵ֑הוּ וַתִּקַּח־קֶ֣מַח וַתָּ֔לָשׁ וַתֹּפֵ֖הוּ מַצּֽוֹת׃
<A NAME="25"> </A>
<B>כה</B> וַתַּגֵּ֧שׁ לִפְנֵֽי־שָׁא֛וּל וְלִפְנֵ֥י עֲבָדָ֖יו וַיֹּאכֵ֑לוּ וַיָּקֻ֥מוּ וַיֵּֽלְכ֖וּ בַּלַּ֥יְלָה הַהֽוּא׃ {פ}</P>

<HR>
<P CLASS=s>
<A HREF="c0.htm">תנ"ך</A> -
שמואל א - פרק
<A HREF="c08a01.htm">א</A>
<A HREF="c08a02.htm">ב</A>
<A HREF="c08a03.htm">ג</A>
<A HREF="c08a04.htm">ד</A>
<A HREF="c08a05.htm">ה</A>
<A HREF="c08a06.htm">ו</A>
<A HREF="c08a07.htm">ז</A>
<A HREF="c08a08.htm">ח</A>
<A HREF="c08a09.htm">ט</A>
<A HREF="c08a10.htm">י</A>
<A HREF="c08a11.htm">יא</A>
<A HREF="c08a12.htm">יב</A>
<A HREF="c08a13.htm">יג</A>
<A HREF="c08a14.htm">יד</A>
<A HREF="c08a15.htm">טו</A>
<A HREF="c08a16.htm">טז</A>
<A HREF="c08a17.htm">יז</A>
<A HREF="c08a18.htm">יח</A>
<A HREF="c08a19.htm">יט</A>
<A HREF="c08a20.htm">כ</A>
<A HREF="c08a21.htm">כא</A>
<A HREF="c08a22.htm">כב</A>
<A HREF="c08a23.htm">כג</A>
<A HREF="c08a24.htm">כד</A>
<A HREF="c08a25.htm">כה</A>
<A HREF="c08a26.htm">כו</A>
<A HREF="c08a27.htm">כז</A>
כח
<A HREF="c08a29.htm">כט</A>
<A HREF="c08a30.htm">ל</A>
<A HREF="c08a31.htm">לא</A>
- שמואל ב - פרק
<A HREF="c08b01.htm">א</A>
<A HREF="c08b02.htm">ב</A>
<A HREF="c08b03.htm">ג</A>
<A HREF="c08b04.htm">ד</A>
<A HREF="c08b05.htm">ה</A>
<A HREF="c08b06.htm">ו</A>
<A HREF="c08b07.htm">ז</A>
<A HREF="c08b08.htm">ח</A>
<A HREF="c08b09.htm">ט</A>
<A HREF="c08b10.htm">י</A>
<A HREF="c08b11.htm">יא</A>
<A HREF="c08b12.htm">יב</A>
<A HREF="c08b13.htm">יג</A>
<A HREF="c08b14.htm">יד</A>
<A HREF="c08b15.htm">טו</A>
<A HREF="c08b16.htm">טז</A>
<A HREF="c08b17.htm">יז</A>
<A HREF="c08b18.htm">יח</A>
<A HREF="c08b19.htm">יט</A>
<A HREF="c08b20.htm">כ</A>
<A HREF="c08b21.htm">כא</A>
<A HREF="c08b22.htm">כב</A>
<A HREF="c08b23.htm">כג</A>
<A HREF="c08b24.htm">כד</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c08a28')</SCRIPT></P>
</BODY></HTML>
