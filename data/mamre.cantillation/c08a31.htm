<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="c.css" TYPE="text/css">
<TITLE>תנ"ך - שמואל א פרק לא</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
שמואל א - פרק
<A HREF="c08a01.htm">א</A>
<A HREF="c08a02.htm">ב</A>
<A HREF="c08a03.htm">ג</A>
<A HREF="c08a04.htm">ד</A>
<A HREF="c08a05.htm">ה</A>
<A HREF="c08a06.htm">ו</A>
<A HREF="c08a07.htm">ז</A>
<A HREF="c08a08.htm">ח</A>
<A HREF="c08a09.htm">ט</A>
<A HREF="c08a10.htm">י</A>
<A HREF="c08a11.htm">יא</A>
<A HREF="c08a12.htm">יב</A>
<A HREF="c08a13.htm">יג</A>
<A HREF="c08a14.htm">יד</A>
<A HREF="c08a15.htm">טו</A>
<A HREF="c08a16.htm">טז</A>
<A HREF="c08a17.htm">יז</A>
<A HREF="c08a18.htm">יח</A>
<A HREF="c08a19.htm">יט</A>
<A HREF="c08a20.htm">כ</A>
<A HREF="c08a21.htm">כא</A>
<A HREF="c08a22.htm">כב</A>
<A HREF="c08a23.htm">כג</A>
<A HREF="c08a24.htm">כד</A>
<A HREF="c08a25.htm">כה</A>
<A HREF="c08a26.htm">כו</A>
<A HREF="c08a27.htm">כז</A>
<A HREF="c08a28.htm">כח</A>
<A HREF="c08a29.htm">כט</A>
<A HREF="c08a30.htm">ל</A>
לא
- שמואל ב - פרק
<A HREF="c08b01.htm">א</A>
<A HREF="c08b02.htm">ב</A>
<A HREF="c08b03.htm">ג</A>
<A HREF="c08b04.htm">ד</A>
<A HREF="c08b05.htm">ה</A>
<A HREF="c08b06.htm">ו</A>
<A HREF="c08b07.htm">ז</A>
<A HREF="c08b08.htm">ח</A>
<A HREF="c08b09.htm">ט</A>
<A HREF="c08b10.htm">י</A>
<A HREF="c08b11.htm">יא</A>
<A HREF="c08b12.htm">יב</A>
<A HREF="c08b13.htm">יג</A>
<A HREF="c08b14.htm">יד</A>
<A HREF="c08b15.htm">טו</A>
<A HREF="c08b16.htm">טז</A>
<A HREF="c08b17.htm">יז</A>
<A HREF="c08b18.htm">יח</A>
<A HREF="c08b19.htm">יט</A>
<A HREF="c08b20.htm">כ</A>
<A HREF="c08b21.htm">כא</A>
<A HREF="c08b22.htm">כב</A>
<A HREF="c08b23.htm">כג</A>
<A HREF="c08b24.htm">כד</A>
</P>
<HR>

<H1>שמואל א פרק לא</H1>

<A NAME="1"> </A>
<P><B>א</B> וּפְלִשְׁתִּ֖ים נִלְחָמִ֣ים בְּיִשְׂרָאֵ֑ל וַיָּנֻ֜סוּ אַנְשֵׁ֤י יִשְׂרָאֵל֙ מִפְּנֵ֣י פְלִשְׁתִּ֔ים וַיִּפְּל֥וּ חֲלָלִ֖ים בְּהַ֥ר הַגִּלְבֹּֽעַ׃
<A NAME="2"> </A>
<B>ב</B> וַיַּדְבְּק֣וּ פְלִשְׁתִּ֔ים אֶת־שָׁא֖וּל וְאֶת־בָּנָ֑יו וַיַּכּ֣וּ פְלִשְׁתִּ֗ים אֶת־יְהֽוֹנָתָ֧ן וְאֶת־אֲבִֽינָדָ֛ב וְאֶת־מַלְכִּישׁ֖וּעַ בְּנֵ֥י שָׁאֽוּל׃
<A NAME="3"> </A>
<B>ג</B> וַתִּכְבַּ֤ד הַמִּלְחָמָה֙ אֶל־שָׁא֔וּל וַיִּמְצָאֻ֥הוּ הַמּוֹרִ֖ים אֲנָשִׁ֣ים בַּקָּ֑שֶׁת וַיָּ֥חֶל מְאֹ֖ד מֵֽהַמּוֹרִֽים׃
<A NAME="4"> </A>
<B>ד</B> וַיֹּ֣אמֶר שָׁאוּל֩ לְנֹשֵׂ֨א כֵלָ֜יו שְׁלֹ֥ף חַרְבְּךָ֣ ׀ וְדָקְרֵ֣נִי בָ֗הּ פֶּן־יָ֠בוֹאוּ הָֽעֲרֵלִ֨ים הָאֵ֤לֶּה וּדְקָרֻ֨נִי֙ וְהִתְעַלְּלוּ־בִ֔י וְלֹ֤א אָבָה֙ נֹשֵׂ֣א כֵלָ֔יו כִּ֥י יָרֵ֖א מְאֹ֑ד וַיִּקַּ֤ח שָׁאוּל֙ אֶת־הַחֶ֔רֶב וַיִּפֹּ֖ל עָלֶֽיהָ׃
<A NAME="5"> </A>
<B>ה</B> וַיַּ֥רְא נֹשֵֽׂא־כֵלָ֖יו כִּ֣י מֵ֣ת שָׁא֑וּל וַיִּפֹּ֥ל גַּם־ה֛וּא עַל־חַרְבּ֖וֹ וַיָּ֥מָת עִמּֽוֹ׃
<A NAME="6"> </A>
<B>ו</B> וַיָּ֣מָת שָׁא֡וּל וּשְׁלֹ֣שֶׁת בָּנָיו֩ וְנֹשֵׂ֨א כֵלָ֜יו גַּ֧ם כָּל־אֲנָשָׁ֛יו בַּיּ֥וֹם הַה֖וּא יַחְדָּֽו׃
<A NAME="7"> </A>
<B>ז</B> וַיִּרְא֣וּ אַנְשֵֽׁי־יִ֠שְׂרָאֵל אֲשֶׁר־בְּעֵ֨בֶר הָעֵ֜מֶק וַֽאֲשֶׁ֣ר ׀ בְּעֵ֣בֶר הַיַּרְדֵּ֗ן כִּֽי־נָ֨סוּ֙ אַנְשֵׁ֣י יִשְׂרָאֵ֔ל וְכִי־מֵ֖תוּ שָׁא֣וּל וּבָנָ֑יו וַיַּֽעַזְב֤וּ אֶת־הֶֽעָרִים֙ וַיָּנֻ֔סוּ וַיָּבֹ֣אוּ פְלִשְׁתִּ֔ים וַיֵּֽשְׁב֖וּ בָּהֶֽן׃ {פ}<BR>
<A NAME="8"> </A>
<B>ח</B> וַֽיְהִי֙ מִֽמָּחֳרָ֔ת וַיָּבֹ֣אוּ פְלִשְׁתִּ֔ים לְפַשֵּׁ֖ט אֶת־הַֽחֲלָלִ֑ים וַֽיִּמְצְא֤וּ אֶת־שָׁאוּל֙ וְאֶת־שְׁלֹ֣שֶׁת בָּנָ֔יו נֹֽפְלִ֖ים בְּהַ֥ר הַגִּלְבֹּֽעַ׃
<A NAME="9"> </A>
<B>ט</B> וַֽיִּכְרְתוּ֙ אֶת־רֹאשׁ֔וֹ וַיַּפְשִׁ֖טוּ אֶת־כֵּלָ֑יו וַיְשַׁלְּח֨וּ בְאֶֽרֶץ־פְּלִשְׁתִּ֜ים סָבִ֗יב לְבַשֵּׂ֛ר בֵּ֥ית עֲצַבֵּיהֶ֖ם וְאֶת־הָעָֽם׃
<A NAME="10"> </A>
<B>י</B> וַיָּשִׂ֨ימוּ֙ אֶת־כֵּלָ֔יו בֵּ֖ית עַשְׁתָּר֑וֹת וְאֶת־גְּוִיָּתוֹ֙ תָּֽקְע֔וּ בְּחוֹמַ֖ת בֵּ֥ית שָֽׁן׃
<A NAME="11"> </A>
<B>יא</B> וַיִּשְׁמְע֣וּ אֵלָ֔יו יֹֽשְׁבֵ֖י יָבֵ֣ישׁ גִּלְעָ֑ד אֵ֛ת אֲשֶׁר־עָשׂ֥וּ פְלִשְׁתִּ֖ים לְשָׁאֽוּל׃
<A NAME="12"> </A>
<B>יב</B> וַיָּק֜וּמוּ כָּל־אִ֣ישׁ חַיִל֮ וַיֵּֽלְכ֣וּ כָל־הַלַּיְלָה֒ וַיִּקְח֞וּ אֶת־גְּוִיַּ֣ת שָׁא֗וּל וְאֵת֙ גְּוִיֹּ֣ת בָּנָ֔יו מֵֽחוֹמַ֖ת בֵּ֣ית שָׁ֑ן וַיָּבֹ֣אוּ יָבֵ֔שָׁה וַיִּשְׂרְפ֥וּ אֹתָ֖ם שָֽׁם׃
<A NAME="13"> </A>
<B>יג</B> וַיִּקְחוּ֙ אֶת־עַצְמֹ֣תֵיהֶ֔ם וַיִּקְבְּר֥וּ תַֽחַת־הָאֶ֖שֶׁל בְּיָבֵ֑שָׁה וַיָּצֻ֖מוּ שִׁבְעַ֥ת יָמִֽים׃ {פ}</P>

<HR>
<P CLASS=s>
<A HREF="c0.htm">תנ"ך</A> -
שמואל א - פרק
<A HREF="c08a01.htm">א</A>
<A HREF="c08a02.htm">ב</A>
<A HREF="c08a03.htm">ג</A>
<A HREF="c08a04.htm">ד</A>
<A HREF="c08a05.htm">ה</A>
<A HREF="c08a06.htm">ו</A>
<A HREF="c08a07.htm">ז</A>
<A HREF="c08a08.htm">ח</A>
<A HREF="c08a09.htm">ט</A>
<A HREF="c08a10.htm">י</A>
<A HREF="c08a11.htm">יא</A>
<A HREF="c08a12.htm">יב</A>
<A HREF="c08a13.htm">יג</A>
<A HREF="c08a14.htm">יד</A>
<A HREF="c08a15.htm">טו</A>
<A HREF="c08a16.htm">טז</A>
<A HREF="c08a17.htm">יז</A>
<A HREF="c08a18.htm">יח</A>
<A HREF="c08a19.htm">יט</A>
<A HREF="c08a20.htm">כ</A>
<A HREF="c08a21.htm">כא</A>
<A HREF="c08a22.htm">כב</A>
<A HREF="c08a23.htm">כג</A>
<A HREF="c08a24.htm">כד</A>
<A HREF="c08a25.htm">כה</A>
<A HREF="c08a26.htm">כו</A>
<A HREF="c08a27.htm">כז</A>
<A HREF="c08a28.htm">כח</A>
<A HREF="c08a29.htm">כט</A>
<A HREF="c08a30.htm">ל</A>
לא
- שמואל ב - פרק
<A HREF="c08b01.htm">א</A>
<A HREF="c08b02.htm">ב</A>
<A HREF="c08b03.htm">ג</A>
<A HREF="c08b04.htm">ד</A>
<A HREF="c08b05.htm">ה</A>
<A HREF="c08b06.htm">ו</A>
<A HREF="c08b07.htm">ז</A>
<A HREF="c08b08.htm">ח</A>
<A HREF="c08b09.htm">ט</A>
<A HREF="c08b10.htm">י</A>
<A HREF="c08b11.htm">יא</A>
<A HREF="c08b12.htm">יב</A>
<A HREF="c08b13.htm">יג</A>
<A HREF="c08b14.htm">יד</A>
<A HREF="c08b15.htm">טו</A>
<A HREF="c08b16.htm">טז</A>
<A HREF="c08b17.htm">יז</A>
<A HREF="c08b18.htm">יח</A>
<A HREF="c08b19.htm">יט</A>
<A HREF="c08b20.htm">כ</A>
<A HREF="c08b21.htm">כא</A>
<A HREF="c08b22.htm">כב</A>
<A HREF="c08b23.htm">כג</A>
<A HREF="c08b24.htm">כד</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c08a31')</SCRIPT></P>
</BODY></HTML>
