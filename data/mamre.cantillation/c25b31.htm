<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="c.css" TYPE="text/css">
<TITLE>תנ"ך - דברי הימים ב פרק לא</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
דברי הימים א - פרק
<A HREF="c25a01.htm">א</A>
<A HREF="c25a02.htm">ב</A>
<A HREF="c25a03.htm">ג</A>
<A HREF="c25a04.htm">ד</A>
<A HREF="c25a05.htm">ה</A>
<A HREF="c25a06.htm">ו</A>
<A HREF="c25a07.htm">ז</A>
<A HREF="c25a08.htm">ח</A>
<A HREF="c25a09.htm">ט</A>
<A HREF="c25a10.htm">י</A>
<A HREF="c25a11.htm">יא</A>
<A HREF="c25a12.htm">יב</A>
<A HREF="c25a13.htm">יג</A>
<A HREF="c25a14.htm">יד</A>
<A HREF="c25a15.htm">טו</A>
<A HREF="c25a16.htm">טז</A>
<A HREF="c25a17.htm">יז</A>
<A HREF="c25a18.htm">יח</A>
<A HREF="c25a19.htm">יט</A>
<A HREF="c25a20.htm">כ</A>
<A HREF="c25a21.htm">כא</A>
<A HREF="c25a22.htm">כב</A>
<A HREF="c25a23.htm">כג</A>
<A HREF="c25a24.htm">כד</A>
<A HREF="c25a25.htm">כה</A>
<A HREF="c25a26.htm">כו</A>
<A HREF="c25a27.htm">כז</A>
<A HREF="c25a28.htm">כח</A>
<A HREF="c25a29.htm">כט</A>
- דברי הימים ב - פרק
<A HREF="c25b01.htm">א</A>
<A HREF="c25b02.htm">ב</A>
<A HREF="c25b03.htm">ג</A>
<A HREF="c25b04.htm">ד</A>
<A HREF="c25b05.htm">ה</A>
<A HREF="c25b06.htm">ו</A>
<A HREF="c25b07.htm">ז</A>
<A HREF="c25b08.htm">ח</A>
<A HREF="c25b09.htm">ט</A>
<A HREF="c25b10.htm">י</A>
<A HREF="c25b11.htm">יא</A>
<A HREF="c25b12.htm">יב</A>
<A HREF="c25b13.htm">יג</A>
<A HREF="c25b14.htm">יד</A>
<A HREF="c25b15.htm">טו</A>
<A HREF="c25b16.htm">טז</A>
<A HREF="c25b17.htm">יז</A>
<A HREF="c25b18.htm">יח</A>
<A HREF="c25b19.htm">יט</A>
<A HREF="c25b20.htm">כ</A>
<A HREF="c25b21.htm">כא</A>
<A HREF="c25b22.htm">כב</A>
<A HREF="c25b23.htm">כג</A>
<A HREF="c25b24.htm">כד</A>
<A HREF="c25b25.htm">כה</A>
<A HREF="c25b26.htm">כו</A>
<A HREF="c25b27.htm">כז</A>
<A HREF="c25b28.htm">כח</A>
<A HREF="c25b29.htm">כט</A>
<A HREF="c25b30.htm">ל</A>
לא
<A HREF="c25b32.htm">לב</A>
<A HREF="c25b33.htm">לג</A>
<A HREF="c25b34.htm">לד</A>
<A HREF="c25b35.htm">לה</A>
<A HREF="c25b36.htm">לו</A>
</P>
<HR>

<H1>דברי הימים ב פרק לא</H1>

<A NAME="1"> </A>
<P><B>א</B> וּכְכַלּ֣וֹת כָּל־זֹ֗את יָֽצְא֨וּ כָל־יִשְׂרָאֵ֥ל הַֽנִּמְצְאִים֮ לְעָרֵ֣י יְהוּדָה֒ וַיְשַׁבְּר֣וּ הַמַּצֵּב֣וֹת וַיְגַדְּע֣וּ הָֽאֲשֵׁרִ֡ים וַיְנַתְּצ֣וּ אֶת־הַ֠בָּמוֹת וְאֶת־הַֽמִּזְבְּח֞וֹת מִכָּל־יְהוּדָ֧ה וּבִנְיָמִ֛ן וּבְאֶפְרַ֥יִם וּמְנַשֶּׁ֖ה עַד־לְכַלֵּ֑ה וַיָּשׁ֜וּבוּ כָּל־בְּנֵ֧י יִשְׂרָאֵ֛ל אִ֥ישׁ לַֽאֲחֻזָּת֖וֹ לְעָֽרֵיהֶֽם׃ {פ}<BR>
<A NAME="2"> </A>
<B>ב</B> וַיַּֽעֲמֵ֣ד יְחִזְקִיָּ֡הוּ אֶת־מַחְלְק֣וֹת הַכֹּֽהֲנִ֣ים וְ֠הַלְוִיִּם עַֽל־מַחְלְקוֹתָ֞ם אִ֣ישׁ ׀ כְּפִ֣י עֲבֹֽדָת֗וֹ לַכֹּֽהֲנִים֙ וְלַלְוִיִּ֔ם לְעֹלָ֖ה וְלִשְׁלָמִ֑ים לְשָׁרֵת֙ וּלְהֹד֣וֹת וּלְהַלֵּ֔ל בְּשַֽׁעֲרֵ֖י מַֽחֲנ֥וֹת יְהוָֽה׃ {ס}
<A NAME="3"> </A>
<B>ג</B> וּמְנָת֩ הַמֶּ֨לֶךְ מִן־רְכוּשׁ֜וֹ לָֽעֹל֗וֹת לְעֹלוֹת֙ הַבֹּ֣קֶר וְהָעֶ֔רֶב וְהָ֣עֹל֔וֹת לַשַּׁבָּת֖וֹת וְלֶֽחֳדָשִׁ֣ים וְלַמֹּֽעֲדִ֑ים כַּכָּת֖וּב בְּתוֹרַ֥ת יְהוָֽה׃
<A NAME="4"> </A>
<B>ד</B> וַיֹּ֤אמֶר לָעָם֙ לְיֽוֹשְׁבֵ֣י יְרֽוּשָׁלִַ֔ם לָתֵ֕ת מְנָ֥ת הַכֹּֽהֲנִ֖ים וְהַלְוִיִּ֑ם לְמַ֥עַן יֶֽחֶזְק֖וּ בְּתוֹרַ֥ת יְהוָֽה׃
<A NAME="5"> </A>
<B>ה</B> וְכִפְרֹ֣ץ הַדָּבָ֗ר הִרְבּ֤וּ בְנֵֽי־יִשְׂרָאֵל֙ רֵאשִׁ֣ית דָּגָ֗ן תִּיר֤וֹשׁ וְיִצְהָר֙ וּדְבַ֔שׁ וְכֹ֖ל תְּבוּאַ֣ת שָׂדֶ֑ה וּמַעְשַׂ֥ר הַכֹּ֛ל לָרֹ֖ב הֵבִֽיאוּ׃
<A NAME="6"> </A>
<B>ו</B> וּבְנֵ֧י יִשְׂרָאֵ֣ל וִֽיהוּדָ֗ה הַיּֽוֹשְׁבִים֮ בְּעָרֵ֣י יְהוּדָה֒ גַּם־הֵ֗ם מַעְשַׂ֤ר בָּקָר֙ וָצֹ֔אן וּמַעְשַׂ֣ר קָֽדָשִׁ֔ים הַמְקֻדָּשִׁ֖ים לַֽיהוָ֣ה אֱלֹֽהֵיהֶ֑ם הֵבִ֕יאוּ וַֽיִּתְּנ֖וּ עֲרֵמ֥וֹת עֲרֵמֽוֹת׃ {ס}
<A NAME="7"> </A>
<B>ז</B> בַּחֹ֨דֶשׁ֙ הַשְּׁלִשִׁ֔י הֵחֵ֥לּוּ הָֽעֲרֵמ֖וֹת לְיִסּ֑וֹד וּבַחֹ֥דֶשׁ הַשְּׁבִיעִ֖י כִּלּֽוּ׃ {ס}
<A NAME="8"> </A>
<B>ח</B> וַיָּבֹ֨אוּ֙ יְחִזְקִיָּ֣הוּ וְהַשָּׂרִ֔ים וַיִּרְא֖וּ אֶת־הָֽעֲרֵמ֑וֹת וַֽיְבָרְכוּ֙ אֶת־יְהוָ֔ה וְאֵ֖ת עַמּ֥וֹ יִשְׂרָאֵֽל׃ {פ}<BR>
<A NAME="9"> </A>
<B>ט</B> וַיִּדְרֹ֣שׁ יְחִזְקִיָּ֗הוּ עַל־הַכֹּ֥הֲנִ֛ים וְהַלְוִיִּ֖ם עַל־הָֽעֲרֵמֽוֹת׃
<A NAME="10"> </A>
<B>י</B> וַיֹּ֣אמֶר אֵלָ֗יו עֲזַרְיָ֧הוּ הַכֹּהֵ֛ן הָרֹ֖אשׁ לְבֵ֣ית צָד֑וֹק וַ֠יֹּאמֶר מֵֽהָחֵ֨ל הַתְּרוּמָ֜ה לָבִ֣יא בֵית־יְהוָ֗ה אָכ֨וֹל וְשָׂב֤וֹעַ וְהוֹתֵר֙ עַד־לָר֔וֹב כִּ֤י יְהוָה֙ בֵּרַ֣ךְ אֶת־עַמּ֔וֹ וְהַנּוֹתָ֖ר אֶת־הֶֽהָמ֥וֹן הַזֶּֽה׃ {ס}
<A NAME="11"> </A>
<B>יא</B> וַיֹּ֣אמֶר יְחִזְקִיָּ֗הוּ לְהָכִ֧ין לְשָׁכ֛וֹת בְּבֵ֥ית יְהוָ֖ה וַיָּכִֽינוּ׃
<A NAME="12"> </A>
<B>יב</B> וַיָּבִ֨יאוּ אֶת־הַתְּרוּמָ֧ה וְהַֽמַּעֲשֵׂ֛ר וְהַקֳּדָשִׁ֖ים בֶּֽאֱמוּנָ֑ה וַֽעֲלֵיהֶ֤ם נָגִיד֙ כונניהו (כָּֽנַנְיָ֣הוּ) הַלֵּוִ֔י וְשִׁמְעִ֥י אָחִ֖יהוּ מִשְׁנֶֽה׃
<A NAME="13"> </A>
<B>יג</B> וִֽיחִיאֵ֡ל וַֽ֠עֲזַזְיָהוּ וְנַ֨חַת וַֽעֲשָׂהאֵ֜ל וִֽירִימ֤וֹת וְיֽוֹזָבָד֙ וֶֽאֱלִיאֵ֣ל וְיִסְמַכְיָ֔הוּ וּמַ֖חַת וּבְנָיָ֑הוּ פְּקִידִ֗ים מִיַּ֤ד כונניהו (כָּֽנַנְיָ֨הוּ֙) וְשִׁמְעִ֣י אָחִ֔יו בְּמִפְקַד֙ יְחִזְקִיָּ֣הוּ הַמֶּ֔לֶךְ וַֽעֲזַרְיָ֖הוּ נְגִ֥יד בֵּית־הָֽאֱלֹהִֽים׃
<A NAME="14"> </A>
<B>יד</B> וְקוֹרֵ֨א בֶן־יִמְנָ֤ה הַלֵּוִי֙ הַשּׁוֹעֵ֣ר לַמִּזְרָ֔חָה עַ֖ל נִדְב֣וֹת הָֽאֱלֹהִ֑ים לָתֵת֙ תְּרוּמַ֣ת יְהוָ֔ה וְקָדְשֵׁ֖י הַקֳּדָשִֽׁים׃
<A NAME="15"> </A>
<B>טו</B> וְעַל־יָד֡וֹ עֵ֣דֶן וּ֠מִנְיָמִן וְיֵשׁ֨וּעַ וּֽשְׁמַעְיָ֜הוּ אֲמַרְיָ֧הוּ וּשְׁכַנְיָ֛הוּ בְּעָרֵ֥י הַכֹּֽהֲנִ֖ים בֶּֽאֱמוּנָ֑ה לָתֵ֤ת לַֽאֲחֵיהֶם֙ בְּמַחְלְק֔וֹת כַּגָּד֖וֹל כַּקָּטָֽן׃
<A NAME="16"> </A>
<B>טז</B> מִלְּבַ֞ד הִתְיַחְשָׂ֣ם לִזְכָרִ֗ים מִבֶּ֨ן שָׁל֤וֹשׁ שָׁנִים֙ וּלְמַ֔עְלָה לְכָל־הַבָּ֥א לְבֵית־יְהוָ֖ה לִדְבַר־י֣וֹם בְּיוֹמ֑וֹ לַעֲב֣וֹדָתָ֔ם בְּמִשְׁמְרוֹתָ֖ם כְּמַחְלְקֽוֹתֵיהֶֽם׃
<A NAME="17"> </A>
<B>יז</B> וְאֵ֨ת הִתְיַחֵ֤שׂ הַכֹּֽהֲנִים֙ לְבֵ֣ית אֲבֽוֹתֵיהֶ֔ם וְהַ֨לְוִיִּ֔ם מִבֶּ֛ן עֶשְׂרִ֥ים שָׁנָ֖ה וּלְמָ֑עְלָה בְּמִשְׁמְרֽוֹתֵיהֶ֖ם בְּמַחְלְקֽוֹתֵיהֶֽם׃
<A NAME="18"> </A>
<B>יח</B> וּלְהִתְיַחֵ֗שׂ בְּכָל־טַפָּ֛ם נְשֵׁיהֶ֛ם וּבְנֵיהֶ֥ם וּבְנֽוֹתֵיהֶ֖ם לְכָל־קָהָ֑ל כִּ֥י בֶאֱמֽוּנָתָ֖ם יִתְקַדְּשׁוּ־קֹֽדֶשׁ׃
<A NAME="19"> </A>
<B>יט</B> וְלִבְנֵי֩ אַֽהֲרֹ֨ן הַכֹּֽהֲנִ֜ים בִּשְׂדֵ֨י מִגְרַ֤שׁ עָֽרֵיהֶם֙ בְּכָל־עִ֣יר וָעִ֔יר אֲנָשִׁ֕ים אֲשֶׁ֥ר נִקְּב֖וּ בְּשֵׁמ֑וֹת לָתֵ֣ת מָנ֗וֹת לְכָל־זָכָר֙ בַּכֹּ֣הֲנִ֔ים וּלְכָל־הִתְיַחֵ֖שׂ בַּלְוִיִּֽם׃
<A NAME="20"> </A>
<B>כ</B> וַיַּ֧עַשׂ כָּזֹ֛את יְחִזְקִיָּ֖הוּ בְּכָל־יְהוּדָ֑ה וַיַּ֨עַשׂ הַטּ֤וֹב וְהַיָּשָׁר֙ וְהָ֣אֱמֶ֔ת לִפְנֵ֖י יְהוָ֥ה אֱלֹהָֽיו׃
<A NAME="21"> </A>
<B>כא</B> וּבְכָֽל־מַעֲשֶׂ֞ה אֲשֶׁר־הֵחֵ֣ל ׀ בַּֽעֲבוֹדַ֣ת בֵּית־הָֽאֱלֹהִ֗ים וּבַתּוֹרָה֙ וּבַמִּצְוָ֔ה לִדְרֹ֖שׁ לֵֽאלֹהָ֑יו בְּכָל־לְבָב֥וֹ עָשָׂ֖ה וְהִצְלִֽיחַ׃ {פ}</P>

<HR>
<P CLASS=s>
<A HREF="c0.htm">תנ"ך</A> -
דברי הימים א - פרק
<A HREF="c25a01.htm">א</A>
<A HREF="c25a02.htm">ב</A>
<A HREF="c25a03.htm">ג</A>
<A HREF="c25a04.htm">ד</A>
<A HREF="c25a05.htm">ה</A>
<A HREF="c25a06.htm">ו</A>
<A HREF="c25a07.htm">ז</A>
<A HREF="c25a08.htm">ח</A>
<A HREF="c25a09.htm">ט</A>
<A HREF="c25a10.htm">י</A>
<A HREF="c25a11.htm">יא</A>
<A HREF="c25a12.htm">יב</A>
<A HREF="c25a13.htm">יג</A>
<A HREF="c25a14.htm">יד</A>
<A HREF="c25a15.htm">טו</A>
<A HREF="c25a16.htm">טז</A>
<A HREF="c25a17.htm">יז</A>
<A HREF="c25a18.htm">יח</A>
<A HREF="c25a19.htm">יט</A>
<A HREF="c25a20.htm">כ</A>
<A HREF="c25a21.htm">כא</A>
<A HREF="c25a22.htm">כב</A>
<A HREF="c25a23.htm">כג</A>
<A HREF="c25a24.htm">כד</A>
<A HREF="c25a25.htm">כה</A>
<A HREF="c25a26.htm">כו</A>
<A HREF="c25a27.htm">כז</A>
<A HREF="c25a28.htm">כח</A>
<A HREF="c25a29.htm">כט</A>
- דברי הימים ב - פרק
<A HREF="c25b01.htm">א</A>
<A HREF="c25b02.htm">ב</A>
<A HREF="c25b03.htm">ג</A>
<A HREF="c25b04.htm">ד</A>
<A HREF="c25b05.htm">ה</A>
<A HREF="c25b06.htm">ו</A>
<A HREF="c25b07.htm">ז</A>
<A HREF="c25b08.htm">ח</A>
<A HREF="c25b09.htm">ט</A>
<A HREF="c25b10.htm">י</A>
<A HREF="c25b11.htm">יא</A>
<A HREF="c25b12.htm">יב</A>
<A HREF="c25b13.htm">יג</A>
<A HREF="c25b14.htm">יד</A>
<A HREF="c25b15.htm">טו</A>
<A HREF="c25b16.htm">טז</A>
<A HREF="c25b17.htm">יז</A>
<A HREF="c25b18.htm">יח</A>
<A HREF="c25b19.htm">יט</A>
<A HREF="c25b20.htm">כ</A>
<A HREF="c25b21.htm">כא</A>
<A HREF="c25b22.htm">כב</A>
<A HREF="c25b23.htm">כג</A>
<A HREF="c25b24.htm">כד</A>
<A HREF="c25b25.htm">כה</A>
<A HREF="c25b26.htm">כו</A>
<A HREF="c25b27.htm">כז</A>
<A HREF="c25b28.htm">כח</A>
<A HREF="c25b29.htm">כט</A>
<A HREF="c25b30.htm">ל</A>
לא
<A HREF="c25b32.htm">לב</A>
<A HREF="c25b33.htm">לג</A>
<A HREF="c25b34.htm">לד</A>
<A HREF="c25b35.htm">לה</A>
<A HREF="c25b36.htm">לו</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c25b31')</SCRIPT></P>
</BODY></HTML>
