<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="cs.css" TYPE="text/css">
<TITLE>תנ"ך - משלי פרק כ</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
משלי - פרק
<A HREF="c2801.htm">א</A>
<A HREF="c2802.htm">ב</A>
<A HREF="c2803.htm">ג</A>
<A HREF="c2804.htm">ד</A>
<A HREF="c2805.htm">ה</A>
<A HREF="c2806.htm">ו</A>
<A HREF="c2807.htm">ז</A>
<A HREF="c2808.htm">ח</A>
<A HREF="c2809.htm">ט</A>
<A HREF="c2810.htm">י</A>
<A HREF="c2811.htm">יא</A>
<A HREF="c2812.htm">יב</A>
<A HREF="c2813.htm">יג</A>
<A HREF="c2814.htm">יד</A>
<A HREF="c2815.htm">טו</A>
<A HREF="c2816.htm">טז</A>
<A HREF="c2817.htm">יז</A>
<A HREF="c2818.htm">יח</A>
<A HREF="c2819.htm">יט</A>
כ
<A HREF="c2821.htm">כא</A>
<A HREF="c2822.htm">כב</A>
<A HREF="c2823.htm">כג</A>
<A HREF="c2824.htm">כד</A>
<A HREF="c2825.htm">כה</A>
<A HREF="c2826.htm">כו</A>
<A HREF="c2827.htm">כז</A>
<A HREF="c2828.htm">כח</A>
<A HREF="c2829.htm">כט</A>
<A HREF="c2830.htm">ל</A>
<A HREF="c2831.htm">לא</A>
</P>
<HR>

<H1>משלי פרק כ</H1>

<A NAME="1"> </A>
<P><B>א</B> לֵ֣ץ הַ֭יַּיִן הֹמֶ֣ה שֵׁכָ֑ר    וְכָל־שֹׁ֥גֶה בּ֝֗וֹ לֹ֣א יֶחְכָּֽם׃<BR>
<A NAME="2"> </A>
<B>ב</B> נַ֣הַם כַּ֭כְּפִיר אֵ֣ימַת מֶ֑לֶךְ    מִ֝תְעַבְּר֗וֹ חוֹטֵ֥א נַפְשֽׁוֹ׃<BR>
<A NAME="3"> </A>
<B>ג</B> כָּב֣וֹד לָ֭אִישׁ שֶׁ֣בֶת מֵרִ֑יב    וְכָל־אֱ֝וִ֗יל יִתְגַּלָּֽע׃<BR>
<A NAME="4"> </A>
<B>ד</B> מֵ֭חֹרֶף עָצֵ֣ל לֹֽא־יַחֲרֹ֑שׁ    ישאל (וְשָׁאַ֖ל) בַּקָּצִ֣יר וָאָֽיִן׃<BR>
<A NAME="5"> </A>
<B>ה</B> מַ֣יִם עֲ֭מֻקִּים עֵצָ֣ה בְלֶב־אִ֑ישׁ    וְאִ֖ישׁ תְּבוּנָ֣ה יִדְלֶֽנָּה׃<BR>
<A NAME="6"> </A>
<B>ו</B> רָב־אָדָ֗ם יִ֭קְרָא אִ֣ישׁ חַסְדּ֑וֹ    וְאִ֥ישׁ אֱ֝מוּנִ֗ים מִ֣י יִמְצָֽא׃<BR>
<A NAME="7"> </A>
<B>ז</B> מִתְהַלֵּ֣ךְ בְּתֻמּ֣וֹ צַדִּ֑יק    אַשְׁרֵ֖י בָנָ֣יו אַֽחֲרָֽיו׃<BR>
<A NAME="8"> </A>
<B>ח</B> מֶ֗לֶךְ יוֹשֵׁ֥ב עַל־כִּסֵּא־דִ֑ין    מְזָרֶ֖ה בְעֵינָ֣יו כָּל־רָֽע׃<BR>
<A NAME="9"> </A>
<B>ט</B> מִֽי־יֹ֭אמַר זִכִּ֣יתִי לִבִּ֑י    טָ֝הַ֗רְתִּי מֵֽחַטָּאתִֽי׃<BR>
<A NAME="10"> </A>
<B>י</B> אֶ֣בֶן וָ֭אֶבֶן אֵיפָ֣ה וְאֵיפָ֑ה    תּֽוֹעֲבַ֥ת יְ֝הוָ֗ה גַּם־שְׁנֵיהֶֽם׃<BR>
<A NAME="11"> </A>
<B>יא</B> גַּ֣ם בְּ֭מַֽעֲלָלָיו יִתְנַכֶּר־נָ֑עַר    אִם־זַ֖ךְ וְאִם־יָשָׁ֣ר פָּֽעֳלֽוֹ׃<BR>
<A NAME="12"> </A>
<B>יב</B> אֹ֣זֶן שֹׁ֭מַעַת וְעַ֣יִן רֹאָ֑ה    יְ֝הוָ֗ה עָשָׂ֥ה גַם־שְׁנֵיהֶֽם׃<BR>
<A NAME="13"> </A>
<B>יג</B> אַל־תֶּֽאֱהַ֣ב שֵׁ֭נָה פֶּן־תִּוָּרֵ֑שׁ    פְּקַ֖ח עֵינֶ֣יךָ שְֽׂבַֽע־לָֽחֶם׃<BR>
<A NAME="14"> </A>
<B>יד</B> רַ֣ע רַ֭ע יֹאמַ֣ר הַקּוֹנֶ֑ה    וְאֹזֵ֥ל ל֝֗וֹ אָ֣ז יִתְהַלָּֽל׃<BR>
<A NAME="15"> </A>
<B>טו</B> יֵ֣שׁ זָ֭הָב וְרָב־פְּנִינִ֑ים    וּכְלִ֥י יְ֝קָ֗ר שִׂפְתֵי־דָֽעַת׃<BR>
<A NAME="16"> </A>
<B>טז</B> לְֽקַח־בִּ֭גְדוֹ כִּי־עָ֣רַב זָ֑ר    וּבְעַ֖ד נכרים (נָכְרִיָּ֣ה) חַבְלֵֽהוּ׃<BR>
<A NAME="17"> </A>
<B>יז</B> עָרֵ֣ב לָ֭אִישׁ לֶ֣חֶם שָׁ֑קֶר    וְ֝אַחַ֗ר יִמָּֽלֵא־פִ֥יהוּ חָצָֽץ׃<BR>
<A NAME="18"> </A>
<B>יח</B> מַֽ֭חֲשָׁבוֹת בְּעֵצָ֣ה תִכּ֑וֹן    וּ֝בְתַחְבֻּל֗וֹת עֲשֵׂ֣ה מִלְחָמָֽה׃<BR>
<A NAME="19"> </A>
<B>יט</B> גּֽוֹלֶה־סּ֭וֹד הוֹלֵ֣ךְ רָכִ֑יל    וּלְפֹתֶ֥ה שְׂ֝פָתָ֗יו לֹ֣א תִתְעָרָֽב׃<BR>
<A NAME="20"> </A>
<B>כ</B> מְ֭קַלֵּל אָבִ֣יו וְאִמּ֑וֹ    יִֽדְעַ֥ךְ נֵ֝ר֗וֹ באישון (בֶּֽאֱשׁ֥וּן) חֹֽשֶׁךְ׃<BR>
<A NAME="21"> </A>
<B>כא</B> נַֽ֭חֲלָה מבחלת (מְבֹהֶ֣לֶת) בָּרִֽאשׁוֹנָ֑ה    וְ֝אַֽחֲרִיתָ֗הּ לֹ֣א תְבֹרָֽךְ׃<BR>
<A NAME="22"> </A>
<B>כב</B> אַל־תֹּאמַ֥ר אֲשַׁלְּמָה־רָ֑ע    קַוֵּ֥ה לַֽ֝יהוָ֗ה וְיֹ֣שַֽׁע לָֽךְ׃<BR>
<A NAME="23"> </A>
<B>כג</B> תּֽוֹעֲבַ֣ת יְ֭הוָה אֶ֣בֶן וָאָ֑בֶן    וּמֹֽאזְנֵ֖י מִרְמָ֣ה לֹא־טֽוֹב׃<BR>
<A NAME="24"> </A>
<B>כד</B> מֵֽיְהוָ֥ה מִצְעֲדֵי־גָ֑בֶר    וְ֝אָדָ֗ם מַה־יָּבִ֥ין דַּרְכּֽוֹ׃<BR>
<A NAME="25"> </A>
<B>כה</B> מוֹקֵ֣שׁ אָ֭דָם יָ֣לַע קֹ֑דֶשׁ    וְאַחַ֖ר נְדָרִ֣ים לְבַקֵּֽר׃<BR>
<A NAME="26"> </A>
<B>כו</B> מְזָרֶ֣ה רְ֭שָׁעִים מֶ֣לֶךְ חָכָ֑ם    וַיָּ֖שֶׁב עֲלֵיהֶ֣ם אוֹפָֽן׃<BR>
<A NAME="27"> </A>
<B>כז</B> נֵ֣ר יְ֭הוָה נִשְׁמַ֣ת אָדָ֑ם    חֹ֝פֵ֗שׂ כָּל־חַדְרֵי־בָֽטֶן׃<BR>
<A NAME="28"> </A>
<B>כח</B> חֶ֣סֶד וֶֽ֭אֱמֶת יִצְּרוּ־מֶ֑לֶךְ    וְסָעַ֖ד בַּחֶ֣סֶד כִּסְאֽוֹ׃<BR>
<A NAME="29"> </A>
<B>כט</B> תִּפְאֶ֣רֶת בַּֽחוּרִ֣ים כֹּחָ֑ם    וַֽהֲדַ֖ר זְקֵנִ֣ים שֵׂיבָֽה׃<BR>
<A NAME="30"> </A>
<B>ל</B> חַבֻּר֣וֹת פֶּ֭צַע תמריק (תַּמְר֣וּק) בְּרָ֑ע    וּ֝מַכּ֗וֹת חַדְרֵי־בָֽטֶן׃</P>

<HR>
<P CLASS=s>
<A HREF="c0.htm">תנ"ך</A> -
משלי - פרק
<A HREF="c2801.htm">א</A>
<A HREF="c2802.htm">ב</A>
<A HREF="c2803.htm">ג</A>
<A HREF="c2804.htm">ד</A>
<A HREF="c2805.htm">ה</A>
<A HREF="c2806.htm">ו</A>
<A HREF="c2807.htm">ז</A>
<A HREF="c2808.htm">ח</A>
<A HREF="c2809.htm">ט</A>
<A HREF="c2810.htm">י</A>
<A HREF="c2811.htm">יא</A>
<A HREF="c2812.htm">יב</A>
<A HREF="c2813.htm">יג</A>
<A HREF="c2814.htm">יד</A>
<A HREF="c2815.htm">טו</A>
<A HREF="c2816.htm">טז</A>
<A HREF="c2817.htm">יז</A>
<A HREF="c2818.htm">יח</A>
<A HREF="c2819.htm">יט</A>
כ
<A HREF="c2821.htm">כא</A>
<A HREF="c2822.htm">כב</A>
<A HREF="c2823.htm">כג</A>
<A HREF="c2824.htm">כד</A>
<A HREF="c2825.htm">כה</A>
<A HREF="c2826.htm">כו</A>
<A HREF="c2827.htm">כז</A>
<A HREF="c2828.htm">כח</A>
<A HREF="c2829.htm">כט</A>
<A HREF="c2830.htm">ל</A>
<A HREF="c2831.htm">לא</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c2820')</SCRIPT></P>
</BODY></HTML>
