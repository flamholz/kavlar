<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="cs.css" TYPE="text/css">
<TITLE>תנ"ך - איוב פרק יט</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
איוב - פרק
<A HREF="c2701.htm">א</A>
<A HREF="c2702.htm">ב</A>
<A HREF="c2703.htm">ג</A>
<A HREF="c2704.htm">ד</A>
<A HREF="c2705.htm">ה</A>
<A HREF="c2706.htm">ו</A>
<A HREF="c2707.htm">ז</A>
<A HREF="c2708.htm">ח</A>
<A HREF="c2709.htm">ט</A>
<A HREF="c2710.htm">י</A>
<A HREF="c2711.htm">יא</A>
<A HREF="c2712.htm">יב</A>
<A HREF="c2713.htm">יג</A>
<A HREF="c2714.htm">יד</A>
<A HREF="c2715.htm">טו</A>
<A HREF="c2716.htm">טז</A>
<A HREF="c2717.htm">יז</A>
<A HREF="c2718.htm">יח</A>
יט
<A HREF="c2720.htm">כ</A>
<A HREF="c2721.htm">כא</A>
<A HREF="c2722.htm">כב</A>
<A HREF="c2723.htm">כג</A>
<A HREF="c2724.htm">כד</A>
<A HREF="c2725.htm">כה</A>
<A HREF="c2726.htm">כו</A>
<A HREF="c2727.htm">כז</A>
<A HREF="c2728.htm">כח</A>
<A HREF="c2729.htm">כט</A>
<A HREF="c2730.htm">ל</A>
<A HREF="c2731.htm">לא</A>
<A HREF="c2732.htm">לב</A>
<A HREF="c2733.htm">לג</A>
<A HREF="c2734.htm">לד</A>
<A HREF="c2735.htm">לה</A>
<A HREF="c2736.htm">לו</A>
<A HREF="c2737.htm">לז</A>
<A HREF="c2738.htm">לח</A>
<A HREF="c2739.htm">לט</A>
<A HREF="c2740.htm">מ</A>
<A HREF="c2741.htm">מא</A>
<A HREF="c2742.htm">מב</A>
</P>
<HR>

<H1>איוב פרק יט</H1>

<A NAME="1"> </A>
<P><B>א</B>                וַיַּ֥עַן אִיּ֗וֹב וַיֹּאמַֽר׃<BR>
<A NAME="2"> </A>
<B>ב</B> עַד־אָ֭נָה תּֽוֹגְי֣וּן נַפְשִׁ֑י    וּֽתְדַכּאוּנַ֥נִי בְמִלִּֽים׃<BR>
<A NAME="3"> </A>
<B>ג</B> זֶ֤ה עֶ֣שֶׂר פְּ֭עָמִים תַּכְלִימ֑וּנִי    לֹֽא־תֵ֝בֹ֗שׁוּ תַּהְכְּרוּ־לִֽי׃<BR>
<A NAME="4"> </A>
<B>ד</B> וְאַף־אָמְנָ֥ם שָׁגִ֑יתִי    אִ֝תִּ֗י תָּלִ֥ין מְשֽׁוּגָתִֽי׃<BR>
<A NAME="5"> </A>
<B>ה</B> אִם־אָ֭מְנָם עָלַ֣י תַּגְדִּ֑ילוּ    וְתוֹכִ֥יחוּ עָ֝לַ֗י חֶרְפָּתִֽי׃<BR>
<A NAME="6"> </A>
<B>ו</B> דְּֽעוּ־אֵ֭פוֹ כִּֽי־אֱל֣וֹהַּ עִוְּתָ֑נִי    וּ֝מְצוּד֗וֹ עָלַ֥י הִקִּֽיף׃<BR>
<A NAME="7"> </A>
<B>ז</B> הֵ֤ן אֶצְעַ֣ק חָ֭מָס וְלֹ֣א אֵֽעָנֶ֑ה    אֲ֝שַׁוַּ֗ע וְאֵ֣ין מִשְׁפָּֽט׃<BR>
<A NAME="8"> </A>
<B>ח</B> אָרְחִ֣י גָ֭דַר וְלֹ֣א אֶֽעֱב֑וֹר    וְעַ֥ל נְ֝תִֽיבוֹתַ֗י חֹ֣שֶׁךְ יָשִֽׂים׃<BR>
<A NAME="9"> </A>
<B>ט</B> כְּ֭בוֹדִי מֵֽעָלַ֣י הִפְשִׁ֑יט    וַ֝יָּ֗סַר עֲטֶ֣רֶת רֹאשִֽׁי׃<BR>
<A NAME="10"> </A>
<B>י</B> יִתְּצֵ֣נִי סָ֭בִיב וָֽאֵלַ֑ךְ    וַיַּסַּ֥ע כָּ֝עֵ֗ץ תִּקְוָתִֽי׃<BR>
<A NAME="11"> </A>
<B>יא</B> וַיַּ֣חַר עָלַ֣י אַפּ֑וֹ    וַיַּחְשְׁבֵ֖נִי ל֣וֹ כְצָרָֽיו׃<BR>
<A NAME="12"> </A>
<B>יב</B> יַ֤חַד ׀ יָ֘בֹ֤אוּ גְדוּדָ֗יו וַיָּסֹ֣לּוּ עָלַ֣י דַּרְכָּ֑ם    וַיַּֽחֲנ֖וּ סָבִ֣יב לְאָֽהֳלִֽי׃<BR>
<A NAME="13"> </A>
<B>יג</B> אַ֭חַי מֵֽעָלַ֣י הִרְחִ֑יק    וְ֝יֹֽדְעַ֗י אַךְ־זָ֥רוּ מִמֶּֽנִּי׃<BR>
<A NAME="14"> </A>
<B>יד</B> חָֽדְל֥וּ קְרוֹבָ֑י    וּֽמְיֻדָּעַ֥י שְׁכֵחֽוּנִי׃<BR>
<A NAME="15"> </A>
<B>טו</B> גָּ֘רֵ֤י בֵיתִ֣י וְ֭אַמְהֹתַי לְזָ֣ר תַּחְשְׁבֻ֑נִי    נָ֝כְרִ֗י הָיִ֥יתִי בְעֵֽינֵיהֶֽם׃<BR>
<A NAME="16"> </A>
<B>טז</B> לְעַבְדִּ֣י קָ֭רָאתִי וְלֹ֣א יַֽעֲנֶ֑ה    בְּמוֹ־פִ֝֗י אֶתְחַנֶּן־לֽוֹ׃<BR>
<A NAME="17"> </A>
<B>יז</B> ר֭וּחִי זָ֣רָה לְאִשְׁתִּ֑י    וְ֝חַנֹּתִ֗י לִבְנֵ֥י בִטְנִֽי׃<BR>
<A NAME="18"> </A>
<B>יח</B> גַּם־עֲ֭וִילִים מָ֣אֲסוּ בִ֑י    אָ֝ק֗וּמָה וַיְדַבְּרוּ־בִֽי׃<BR>
<A NAME="19"> </A>
<B>יט</B> תִּֽ֭עֲבוּנִי כָּל־מְתֵ֣י סוֹדִ֑י    וְזֶֽה־אָ֝הַ֗בְתִּי נֶהְפְּכוּ־בִֽי׃<BR>
<A NAME="20"> </A>
<B>כ</B> בְּעוֹרִ֣י וּ֭בִבְשָׂרִי דָּֽבְקָ֣ה עַצְמִ֑י    וָֽ֝אֶתְמַלְּטָ֗ה בְּע֣וֹר שִׁנָּֽי׃<BR>
<A NAME="21"> </A>
<B>כא</B> חָנֻּ֬נִי חָנֻּ֣נִי אַתֶּ֣ם רֵעָ֑י    כִּ֥י יַד־אֱ֝ל֗וֹהַּ נָ֣גְעָה בִּֽי׃<BR>
<A NAME="22"> </A>
<B>כב</B> לָ֭מָּה תִּרְדְּפֻ֣נִי כְמוֹ־אֵ֑ל    וּ֝מִבְּשָׂרִ֗י לֹ֣א תִשְׂבָּֽעוּ׃<BR>
<A NAME="23"> </A>
<B>כג</B> מִֽי־יִתֵּ֣ן אֵ֭פוֹ וְיִכָּֽתְב֣וּן מִלָּ֑י    מִֽי־יִתֵּ֖ן בַּסֵּ֣פֶר וְיֻחָֽקוּ׃<BR>
<A NAME="24"> </A>
<B>כד</B> בְּעֵט־בַּרְזֶ֥ל וְעֹפָ֑רֶת    לָ֝עַ֗ד בַּצּ֥וּר יֵחָֽצְבֽוּן׃<BR>
<A NAME="25"> </A>
<B>כה</B> וַֽאֲנִ֣י יָ֭דַעְתִּי גֹּ֣אֲלִי חָ֑י    וְ֝אַֽחֲר֗וֹן עַל־עָפָ֥ר יָקֽוּם׃<BR>
<A NAME="26"> </A>
<B>כו</B> וְאַחַ֣ר ע֭וֹרִי נִקְּפוּ־זֹ֑את    וּ֝מִבְּשָׂרִ֗י אֶֽחֱזֶ֥ה אֱלֽוֹהַּ׃<BR>
<A NAME="27"> </A>
<B>כז</B> אֲשֶׁ֤ר אֲנִ֨י ׀ אֶֽחֱזֶה־לִּ֗י וְעֵינַ֣י רָא֣וּ וְלֹא־זָ֑ר    כָּל֖וּ כִלְיֹתַ֣י בְּחֵקִֽי׃<BR>
<A NAME="28"> </A>
<B>כח</B> כִּ֣י תֹֽ֭אמְרוּ מַה־נִּרְדָּף־ל֑וֹ    וְשֹׁ֥רֶשׁ דָּ֝בָ֗ר נִמְצָא־בִֽי׃<BR>
<A NAME="29"> </A>
<B>כט</B> גּ֤וּרוּ לָכֶ֨ם ׀ מִפְּנֵי־חֶ֗רֶב כִּֽי־חֵ֭מָה עֲו‍ֹנ֣וֹת חָ֑רֶב    לְמַ֖עַן תֵּֽדְע֣וּן שדין (שַׁדּֽוּן)׃</P>

<HR>
<P CLASS=s>
<A HREF="c0.htm">תנ"ך</A> -
איוב - פרק
<A HREF="c2701.htm">א</A>
<A HREF="c2702.htm">ב</A>
<A HREF="c2703.htm">ג</A>
<A HREF="c2704.htm">ד</A>
<A HREF="c2705.htm">ה</A>
<A HREF="c2706.htm">ו</A>
<A HREF="c2707.htm">ז</A>
<A HREF="c2708.htm">ח</A>
<A HREF="c2709.htm">ט</A>
<A HREF="c2710.htm">י</A>
<A HREF="c2711.htm">יא</A>
<A HREF="c2712.htm">יב</A>
<A HREF="c2713.htm">יג</A>
<A HREF="c2714.htm">יד</A>
<A HREF="c2715.htm">טו</A>
<A HREF="c2716.htm">טז</A>
<A HREF="c2717.htm">יז</A>
<A HREF="c2718.htm">יח</A>
יט
<A HREF="c2720.htm">כ</A>
<A HREF="c2721.htm">כא</A>
<A HREF="c2722.htm">כב</A>
<A HREF="c2723.htm">כג</A>
<A HREF="c2724.htm">כד</A>
<A HREF="c2725.htm">כה</A>
<A HREF="c2726.htm">כו</A>
<A HREF="c2727.htm">כז</A>
<A HREF="c2728.htm">כח</A>
<A HREF="c2729.htm">כט</A>
<A HREF="c2730.htm">ל</A>
<A HREF="c2731.htm">לא</A>
<A HREF="c2732.htm">לב</A>
<A HREF="c2733.htm">לג</A>
<A HREF="c2734.htm">לד</A>
<A HREF="c2735.htm">לה</A>
<A HREF="c2736.htm">לו</A>
<A HREF="c2737.htm">לז</A>
<A HREF="c2738.htm">לח</A>
<A HREF="c2739.htm">לט</A>
<A HREF="c2740.htm">מ</A>
<A HREF="c2741.htm">מא</A>
<A HREF="c2742.htm">מב</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c2719')</SCRIPT></P>
</BODY></HTML>
