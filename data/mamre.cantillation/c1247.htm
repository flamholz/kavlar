<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="c.css" TYPE="text/css">
<TITLE>תנ"ך - יחזקאל פרק מז</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
יחזקאל - פרק
<A HREF="c1201.htm">א</A>
<A HREF="c1202.htm">ב</A>
<A HREF="c1203.htm">ג</A>
<A HREF="c1204.htm">ד</A>
<A HREF="c1205.htm">ה</A>
<A HREF="c1206.htm">ו</A>
<A HREF="c1207.htm">ז</A>
<A HREF="c1208.htm">ח</A>
<A HREF="c1209.htm">ט</A>
<A HREF="c1210.htm">י</A>
<A HREF="c1211.htm">יא</A>
<A HREF="c1212.htm">יב</A>
<A HREF="c1213.htm">יג</A>
<A HREF="c1214.htm">יד</A>
<A HREF="c1215.htm">טו</A>
<A HREF="c1216.htm">טז</A>
<A HREF="c1217.htm">יז</A>
<A HREF="c1218.htm">יח</A>
<A HREF="c1219.htm">יט</A>
<A HREF="c1220.htm">כ</A>
<A HREF="c1221.htm">כא</A>
<A HREF="c1222.htm">כב</A>
<A HREF="c1223.htm">כג</A>
<A HREF="c1224.htm">כד</A>
<A HREF="c1225.htm">כה</A>
<A HREF="c1226.htm">כו</A>
<A HREF="c1227.htm">כז</A>
<A HREF="c1228.htm">כח</A>
<A HREF="c1229.htm">כט</A>
<A HREF="c1230.htm">ל</A>
<A HREF="c1231.htm">לא</A>
<A HREF="c1232.htm">לב</A>
<A HREF="c1233.htm">לג</A>
<A HREF="c1234.htm">לד</A>
<A HREF="c1235.htm">לה</A>
<A HREF="c1236.htm">לו</A>
<A HREF="c1237.htm">לז</A>
<A HREF="c1238.htm">לח</A>
<A HREF="c1239.htm">לט</A>
<A HREF="c1240.htm">מ</A>
<A HREF="c1241.htm">מא</A>
<A HREF="c1242.htm">מב</A>
<A HREF="c1243.htm">מג</A>
<A HREF="c1244.htm">מד</A>
<A HREF="c1245.htm">מה</A>
<A HREF="c1246.htm">מו</A>
מז
<A HREF="c1248.htm">מח</A>
</P>
<HR>

<H1>יחזקאל פרק מז</H1>

<A NAME="1"> </A>
<P><B>א</B> וַיְשִׁבֵנִי֮ אֶל־פֶּ֣תַח הַבַּיִת֒ וְהִנֵּה־מַ֣יִם יֹֽצְאִ֗ים מִתַּ֨חַת מִפְתַּ֤ן הַבַּ֨יִת֙ קָדִ֔ימָה כִּֽי־פְנֵ֥י הַבַּ֖יִת קָדִ֑ים וְהַמַּ֣יִם יֹֽרְדִ֗ים מִתַּ֜חַת מִכֶּ֤תֶף הַבַּ֨יִת֙ הַיְמָנִ֔ית מִנֶּ֖גֶב לַמִּזְבֵּֽחַ׃
<A NAME="2"> </A>
<B>ב</B> וַיּֽוֹצִאֵנִי֮ דֶּֽרֶךְ־שַׁ֣עַר צָפוֹנָה֒ וַיְסִבֵּ֨נִי֙ דֶּ֣רֶךְ ח֔וּץ אֶל־שַׁ֣עַר הַח֔וּץ דֶּ֖רֶךְ הַפּוֹנֶ֣ה קָדִ֑ים וְהִנֵּה־מַ֣יִם מְפַכִּ֔ים מִן־הַכָּתֵ֖ף הַיְמָנִֽית׃
<A NAME="3"> </A>
<B>ג</B> בְּצֵאת־הָאִ֥ישׁ קָדִ֖ים וְקָ֣ו בְּיָד֑וֹ וַיָּ֤מָד אֶ֨לֶף֙ בָּֽאַמָּ֔ה וַיַּֽעֲבִרֵ֥נִי בַמַּ֖יִם מֵ֥י אָפְסָֽיִם׃
<A NAME="4"> </A>
<B>ד</B> וַיָּ֣מָד אֶ֔לֶף וַיַּֽעֲבִרֵ֥נִי בַמַּ֖יִם מַ֣יִם בִּרְכָּ֑יִם וַיָּ֣מָד אֶ֔לֶף וַיַּֽעֲבִרֵ֖נִי מֵ֥י מָתְנָֽיִם׃
<A NAME="5"> </A>
<B>ה</B> וַיָּ֣מָד אֶ֔לֶף נַ֕חַל אֲשֶׁ֥ר לֹֽא־אוּכַ֖ל לַֽעֲבֹ֑ר כִּֽי־גָא֤וּ הַמַּ֨יִם֙ מֵ֣י שָׂ֔חוּ נַ֖חַל אֲשֶׁ֥ר לֹֽא־יֵעָבֵֽר׃
<A NAME="6"> </A>
<B>ו</B> וַיֹּ֥אמֶר אֵלַ֖י הֲרָאִ֣יתָ בֶן־אָדָ֑ם וַיּֽוֹלִכֵ֥נִי וַיְשִׁבֵ֖נִי שְׂפַ֥ת הַנָּֽחַל׃
<A NAME="7"> </A>
<B>ז</B> בְּשׁוּבֵ֕נִי וְהִנֵּה֙ אֶל־שְׂפַ֣ת הַנַּ֔חַל עֵ֖ץ רַ֣ב מְאֹ֑ד מִזֶּ֖ה וּמִזֶּֽה׃
<A NAME="8"> </A>
<B>ח</B> וַיֹּ֣אמֶר אֵלַ֗י הַמַּ֤יִם הָאֵ֨לֶּה֙ יֽוֹצְאִ֗ים אֶל־הַגְּלִילָה֙ הַקַּדְמוֹנָ֔ה וְיָֽרְד֖וּ עַל־הָֽעֲרָבָ֑ה וּבָ֣אוּ הַיָּ֔מָּה אֶל־הַיָּ֥מָּה הַמּֽוּצָאִ֖ים וְנִרְפּ֥אוּ הַמָּֽיִם׃
<A NAME="9"> </A>
<B>ט</B> וְהָיָ֣ה כָל־נֶ֣פֶשׁ חַיָּ֣ה ׀ אֲֽשֶׁר־יִשְׁרֹ֡ץ אֶ֣ל כָּל־אֲשֶׁר֩ יָב֨וֹא שָׁ֤ם נַֽחֲלַ֨יִם֙ יִֽחְיֶ֔ה וְהָיָ֥ה הַדָּגָ֖ה רַבָּ֣ה מְאֹ֑ד כִּי֩ בָ֨אוּ שָׁ֜מָּה הַמַּ֣יִם הָאֵ֗לֶּה וְיֵרָֽפְאוּ֙ וָחָ֔י כֹּ֛ל אֲשֶׁר־יָ֥בוֹא שָׁ֖מָּה הַנָּֽחַל׃
<A NAME="10"> </A>
<B>י</B> וְהָיָה֩ יעמדו (עָֽמְד֨וּ) עָלָ֜יו דַּוָּגִ֗ים מֵעֵ֥ין גֶּ֨דִי֙ וְעַד־עֵ֣ין עֶגְלַ֔יִם מִשְׁט֥וֹחַ לַֽחֲרָמִ֖ים יִֽהְי֑וּ לְמִינָה֙ תִּֽהְיֶ֣ה דְגָתָ֔ם כִּדְגַ֛ת הַיָּ֥ם הַגָּד֖וֹל רַבָּ֥ה מְאֹֽד׃
<A NAME="11"> </A>
<B>יא</B> בִּצֹּאתָ֧ו וּגְבָאָ֛יו וְלֹ֥א יֵרָֽפְא֖וּ לְמֶ֥לַח נִתָּֽנוּ׃
<A NAME="12"> </A>
<B>יב</B> וְעַל־הַנַּ֣חַל יַֽעֲלֶ֣ה עַל־שְׂפָת֣וֹ מִזֶּ֣ה ׀ וּמִזֶּ֣ה ׀ כָּל־עֵֽץ־מַ֠אֲכָל לֹֽא־יִבּ֨וֹל עָלֵ֜הוּ וְלֹֽא־יִתֹּ֣ם פִּרְי֗וֹ לָֽחֳדָשָׁיו֙ יְבַכֵּ֔ר כִּ֣י מֵימָ֔יו מִן־הַמִּקְדָּ֖שׁ הֵ֣מָּה יֽוֹצְאִ֑ים והיו (וְהָיָ֤ה) פִרְיוֹ֙ לְמַֽאֲכָ֔ל וְעָלֵ֖הוּ לִתְרוּפָֽה׃ {פ}<BR>
<A NAME="13"> </A>
<B>יג</B> כֹּ֤ה אָמַר֙ אֲדֹנָ֣י יְהוִ֔ה גֵּ֤ה גְבוּל֙ אֲשֶׁ֣ר תִּתְנַֽחֲל֣וּ אֶת־הָאָ֔רֶץ לִשְׁנֵ֥י עָשָׂ֖ר שִׁבְטֵ֣י יִשְׂרָאֵ֑ל יוֹסֵ֖ף חֲבָלִֽים׃
<A NAME="14"> </A>
<B>יד</B> וּנְחַלְתֶּ֤ם אוֹתָהּ֙ אִ֣ישׁ כְּאָחִ֔יו אֲשֶׁ֤ר נָשָׂ֨אתִי֙ אֶת־יָדִ֔י לְתִתָּ֖הּ לַאֲבֹֽתֵיכֶ֑ם וְנָ֨פְלָ֜ה הָאָ֧רֶץ הַזֹּ֛את לָכֶ֖ם בְּנַֽחֲלָֽה׃
<A NAME="15"> </A>
<B>טו</B> וְזֶ֖ה גְּב֣וּל הָאָ֑רֶץ לִפְאַ֨ת צָפ֜וֹנָה מִן־הַיָּ֧ם הַגָּד֛וֹל הַדֶּ֥רֶךְ חֶתְלֹ֖ן לְב֥וֹא צְדָֽדָה׃
<A NAME="16"> </A>
<B>טז</B> חֲמָ֤ת ׀ בֵּר֨וֹתָה֙ סִבְרַ֔יִם אֲשֶׁר֙ בֵּין־גְּב֣וּל דַּמֶּ֔שֶׂק וּבֵ֖ין גְּב֣וּל חֲמָ֑ת חָצֵר֙ הַתִּיכ֔וֹן אֲשֶׁ֖ר אֶל־גְּב֥וּל חַוְרָֽן׃
<A NAME="17"> </A>
<B>יז</B> וְהָיָ֨ה גְב֜וּל מִן־הַיָּ֗ם חֲצַ֤ר עֵינוֹן֙ גְּב֣וּל דַּמֶּ֔שֶׂק וְצָפ֥וֹן ׀ צָפ֖וֹנָה וּגְב֣וּל חֲמָ֑ת וְאֵ֖ת פְּאַ֥ת צָפֽוֹן׃
<A NAME="18"> </A>
<B>יח</B> וּפְאַ֣ת קָדִ֡ים מִבֵּ֣ין חַוְרָ֣ן וּמִבֵּין־דַּמֶּשֶׂק֩ וּמִבֵּ֨ין הַגִּלְעָ֜ד וּמִבֵּ֨ין אֶ֤רֶץ יִשְׂרָאֵל֙ הַיַּרְדֵּ֔ן מִגְּב֛וּל עַל־הַיָּ֥ם הַקַּדְמוֹנִ֖י תָּמֹ֑דּוּ וְאֵ֖ת פְּאַ֥ת קָדִֽימָה׃
<A NAME="19"> </A>
<B>יט</B> וּפְאַת֙ נֶ֣גֶב תֵּימָ֔נָה מִתָּמָ֗ר עַד־מֵי֙ מְרִיב֣וֹת קָדֵ֔שׁ נַֽחֲלָ֖ה אֶל־הַיָּ֣ם הַגָּד֑וֹל וְאֵ֥ת פְּאַת־תֵּימָ֖נָה נֶֽגְבָּה׃
<A NAME="20"> </A>
<B>כ</B> וּפְאַת־יָם֙ הַיָּ֣ם הַגָּד֔וֹל מִגְּב֕וּל עַד־נֹ֖כַח לְב֣וֹא חֲמָ֑ת זֹ֖את פְּאַת־יָֽם׃
<A NAME="21"> </A>
<B>כא</B> וְחִלַּקְתֶּ֞ם אֶת־הָאָ֧רֶץ הַזֹּ֛את לָכֶ֖ם לְשִׁבְטֵ֥י יִשְׂרָאֵֽל׃
<A NAME="22"> </A>
<B>כב</B> וְהָיָ֗ה תַּפִּ֣לוּ אוֹתָהּ֮ בְּנַֽחֲלָה֒ לָכֶ֗ם וּלְהַגֵּרִים֙ הַגָּרִ֣ים בְּתֽוֹכְכֶ֔ם אֲשֶׁר־הוֹלִ֥דוּ בָנִ֖ים בְּתֽוֹכְכֶ֑ם וְהָי֣וּ לָכֶ֗ם כְּאֶזְרָח֙ בִּבְנֵ֣י יִשְׂרָאֵ֔ל אִתְּכֶם֙ יִפְּל֣וּ בְנַֽחֲלָ֔ה בְּת֖וֹךְ שִׁבְטֵ֥י יִשְׂרָאֵֽל׃
<A NAME="23"> </A>
<B>כג</B> וְהָיָ֣ה בַשֵּׁ֔בֶט אֲשֶׁר־גָּ֥ר הַגֵּ֖ר אִתּ֑וֹ שָׁ֚ם תִּתְּנ֣וּ נַֽחֲלָת֔וֹ נְאֻ֖ם אֲדֹנָ֥י יְהוִֽה׃ {פ}</P>

<HR>
<P CLASS=s>
<A HREF="c0.htm">תנ"ך</A> -
יחזקאל - פרק
<A HREF="c1201.htm">א</A>
<A HREF="c1202.htm">ב</A>
<A HREF="c1203.htm">ג</A>
<A HREF="c1204.htm">ד</A>
<A HREF="c1205.htm">ה</A>
<A HREF="c1206.htm">ו</A>
<A HREF="c1207.htm">ז</A>
<A HREF="c1208.htm">ח</A>
<A HREF="c1209.htm">ט</A>
<A HREF="c1210.htm">י</A>
<A HREF="c1211.htm">יא</A>
<A HREF="c1212.htm">יב</A>
<A HREF="c1213.htm">יג</A>
<A HREF="c1214.htm">יד</A>
<A HREF="c1215.htm">טו</A>
<A HREF="c1216.htm">טז</A>
<A HREF="c1217.htm">יז</A>
<A HREF="c1218.htm">יח</A>
<A HREF="c1219.htm">יט</A>
<A HREF="c1220.htm">כ</A>
<A HREF="c1221.htm">כא</A>
<A HREF="c1222.htm">כב</A>
<A HREF="c1223.htm">כג</A>
<A HREF="c1224.htm">כד</A>
<A HREF="c1225.htm">כה</A>
<A HREF="c1226.htm">כו</A>
<A HREF="c1227.htm">כז</A>
<A HREF="c1228.htm">כח</A>
<A HREF="c1229.htm">כט</A>
<A HREF="c1230.htm">ל</A>
<A HREF="c1231.htm">לא</A>
<A HREF="c1232.htm">לב</A>
<A HREF="c1233.htm">לג</A>
<A HREF="c1234.htm">לד</A>
<A HREF="c1235.htm">לה</A>
<A HREF="c1236.htm">לו</A>
<A HREF="c1237.htm">לז</A>
<A HREF="c1238.htm">לח</A>
<A HREF="c1239.htm">לט</A>
<A HREF="c1240.htm">מ</A>
<A HREF="c1241.htm">מא</A>
<A HREF="c1242.htm">מב</A>
<A HREF="c1243.htm">מג</A>
<A HREF="c1244.htm">מד</A>
<A HREF="c1245.htm">מה</A>
<A HREF="c1246.htm">מו</A>
מז
<A HREF="c1248.htm">מח</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c1247')</SCRIPT></P>
</BODY></HTML>
