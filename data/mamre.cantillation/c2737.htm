<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="cs.css" TYPE="text/css">
<TITLE>תנ"ך - איוב פרק לז</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
איוב - פרק
<A HREF="c2701.htm">א</A>
<A HREF="c2702.htm">ב</A>
<A HREF="c2703.htm">ג</A>
<A HREF="c2704.htm">ד</A>
<A HREF="c2705.htm">ה</A>
<A HREF="c2706.htm">ו</A>
<A HREF="c2707.htm">ז</A>
<A HREF="c2708.htm">ח</A>
<A HREF="c2709.htm">ט</A>
<A HREF="c2710.htm">י</A>
<A HREF="c2711.htm">יא</A>
<A HREF="c2712.htm">יב</A>
<A HREF="c2713.htm">יג</A>
<A HREF="c2714.htm">יד</A>
<A HREF="c2715.htm">טו</A>
<A HREF="c2716.htm">טז</A>
<A HREF="c2717.htm">יז</A>
<A HREF="c2718.htm">יח</A>
<A HREF="c2719.htm">יט</A>
<A HREF="c2720.htm">כ</A>
<A HREF="c2721.htm">כא</A>
<A HREF="c2722.htm">כב</A>
<A HREF="c2723.htm">כג</A>
<A HREF="c2724.htm">כד</A>
<A HREF="c2725.htm">כה</A>
<A HREF="c2726.htm">כו</A>
<A HREF="c2727.htm">כז</A>
<A HREF="c2728.htm">כח</A>
<A HREF="c2729.htm">כט</A>
<A HREF="c2730.htm">ל</A>
<A HREF="c2731.htm">לא</A>
<A HREF="c2732.htm">לב</A>
<A HREF="c2733.htm">לג</A>
<A HREF="c2734.htm">לד</A>
<A HREF="c2735.htm">לה</A>
<A HREF="c2736.htm">לו</A>
לז
<A HREF="c2738.htm">לח</A>
<A HREF="c2739.htm">לט</A>
<A HREF="c2740.htm">מ</A>
<A HREF="c2741.htm">מא</A>
<A HREF="c2742.htm">מב</A>
</P>
<HR>

<H1>איוב פרק לז</H1>

<A NAME="1"> </A>
<P><B>א</B> אַף־לְ֭זֹאת יֶֽחֱרַ֣ד לִבִּ֑י    וְ֝יִתַּ֗ר מִמְּקוֹמֽוֹ׃<BR>
<A NAME="2"> </A>
<B>ב</B> שִׁמְע֤וּ שָׁמ֣וֹעַ בְּרֹ֣גֶז קֹל֑וֹ    וְ֝הֶ֗גֶה מִפִּ֥יו יֵצֵֽא׃<BR>
<A NAME="3"> </A>
<B>ג</B> תַּֽחַת־כָּל־הַשָּׁמַ֥יִם יִשְׁרֵ֑הוּ    וְ֝אוֹר֗וֹ עַל־כַּנְפ֥וֹת הָאָֽרֶץ׃<BR>
<A NAME="4"> </A>
<B>ד</B> אַֽחֲרָ֤יו ׀ יִשְׁאַג־ק֗וֹל    יַ֭רְעֵם בְּק֣וֹל גְּאוֹנ֑וֹ<BR>וְלֹ֥א יְ֝עַקְּבֵ֗ם    כִּֽי־יִשָּׁמַ֥ע קוֹלֽוֹ׃<BR>
<A NAME="5"> </A>
<B>ה</B> יַרְעֵ֤ם אֵ֣ל בְּ֭קוֹלוֹ נִפְלָא֑וֹת    עֹשֶׂ֥ה גְ֝דֹל֗וֹת וְלֹ֣א נֵדָֽע׃<BR>
<A NAME="6"> </A>
<B>ו</B> כִּ֤י לַשֶּׁ֨לֶג ׀ יֹאמַ֗ר    הֱוֵ֫א אָ֥רֶץ<BR>וְגֶ֥שֶׁם מָטָ֑ר    וְ֝גֶ֗שֶׁם מִטְר֥וֹת עֻזּֽוֹ׃<BR>
<A NAME="7"> </A>
<B>ז</B> בְּיַד־כָּל־אָדָ֥ם יַחְתּ֑וֹם    לָ֝דַ֗עַת כָּל־אַנְשֵׁ֥י מַֽעֲשֵֽׂהוּ׃<BR>
<A NAME="8"> </A>
<B>ח</B> וַתָּב֣וֹא חַיָּ֣ה בְמוֹ־אָ֑רֶב    וּבִמְע֖וֹנֹתֶ֣יהָ תִשְׁכֹּֽן׃<BR>
<A NAME="9"> </A>
<B>ט</B> מִן־הַ֭חֶדֶר תָּב֣וֹא סוּפָ֑ה    וּֽמִמְּזָרִ֥ים קָרָֽה׃<BR>
<A NAME="10"> </A>
<B>י</B> מִנִּשְׁמַת־אֵ֥ל יִתֶּן־קָ֑רַח    וְרֹ֖חַב מַ֣יִם בְּמוּצָֽק׃<BR>
<A NAME="11"> </A>
<B>יא</B> אַף־בְּ֭רִי יַטְרִ֣יחַ עָ֑ב    יָ֝פִ֗יץ עֲנַ֣ן אוֹרֽוֹ׃<BR>
<A NAME="12"> </A>
<B>יב</B> וְה֤וּא מְסִבּ֨וֹת ׀ מִתְהַפֵּ֣ךְ בְּתַחְבּֽוּלֹתָ֣ו    לְפָֽעֳלָ֑ם<BR>כֹּ֖ל אֲשֶׁ֥ר יְצַוֵּ֓ם ׀    עַל־פְּנֵ֖י תֵבֵ֣ל אָֽרְצָה׃<BR>
<A NAME="13"> </A>
<B>יג</B> אִם־לְשֵׁ֥בֶט אִם־לְאַרְצ֑וֹ    אִם־לְ֝חֶ֗סֶד יַמְצִאֵֽהוּ׃<BR>
<A NAME="14"> </A>
<B>יד</B> הַֽאֲזִ֣ינָה זֹּ֣את אִיּ֑וֹב    עֲ֝מֹ֗ד וְהִתְבּוֹנֵ֤ן ׀ נִפְלְא֬וֹת אֵֽל׃<BR>
<A NAME="15"> </A>
<B>טו</B> הֲ֭תֵדַע בְּשׂוּם־אֱל֣וֹהַּ עֲלֵיהֶ֑ם    וְ֝הֹפִ֗יעַ א֣וֹר עֲנָנֽוֹ׃<BR>
<A NAME="16"> </A>
<B>טז</B> הֲ֭תֵדַע עַל־מִפְלְשֵׂי־עָ֑ב    מִ֝פְלְא֗וֹת תְּמִ֣ים דֵּעִֽים׃<BR>
<A NAME="17"> </A>
<B>יז</B> אֲשֶׁר־בְּגָדֶ֥יךָ חַמִּ֑ים    בְּהַשְׁקִ֥ט אֶ֝֗רֶץ מִדָּרֽוֹם׃<BR>
<A NAME="18"> </A>
<B>יח</B> תַּרְקִ֣יעַ עִ֭מּוֹ לִשְׁחָקִ֑ים    חֲ֝זָקִ֗ים כִּרְאִ֥י מוּצָֽק׃<BR>
<A NAME="19"> </A>
<B>יט</B> הֽ֭וֹדִיעֵנוּ מַה־נֹּ֣אמַר ל֑וֹ    לֹֽא־נַ֝עֲרֹ֗ךְ מִפְּנֵי־חֹֽשֶׁךְ׃<BR>
<A NAME="20"> </A>
<B>כ</B> הַֽיְסֻפַּר־ל֭וֹ כִּ֣י אֲדַבֵּ֑ר    אִֽם־אָ֥מַר אִ֝֗ישׁ כִּ֣י יְבֻלָּֽע׃<BR>
<A NAME="21"> </A>
<B>כא</B> וְעַתָּ֤ה ׀ לֹ֘א רָ֤אוּ א֗וֹר    בָּהִ֣יר ה֭וּא בַּשְּׁחָקִ֑ים<BR>וְר֥וּחַ עָֽ֝בְרָ֗ה    וַֽתְּטַהֲרֵֽם׃<BR>
<A NAME="22"> </A>
<B>כב</B> מִ֭צָּפוֹן זָהָ֣ב יֶֽאֱתֶ֑ה    עַל־אֱ֝ל֗וֹהַּ נ֣וֹרָא הֽוֹד׃<BR>
<A NAME="23"> </A>
<B>כג</B> שַׁדַּ֣י לֹֽא־מְ֭צָאנֻהוּ שַׂגִּיא־כֹ֑חַ    וּמִשְׁפָּ֥ט וְרֹב־צְ֝דָקָ֗ה לֹ֣א יְעַנֶּֽה׃<BR>
<A NAME="24"> </A>
<B>כד</B> לָ֭כֵן יְרֵא֣וּהוּ אֲנָשִׁ֑ים    לֹֽא־יִ֝רְאֶ֗ה כָּל־חַכְמֵי־לֵֽב׃</P>

<HR>
<P CLASS=s>
<A HREF="c0.htm">תנ"ך</A> -
איוב - פרק
<A HREF="c2701.htm">א</A>
<A HREF="c2702.htm">ב</A>
<A HREF="c2703.htm">ג</A>
<A HREF="c2704.htm">ד</A>
<A HREF="c2705.htm">ה</A>
<A HREF="c2706.htm">ו</A>
<A HREF="c2707.htm">ז</A>
<A HREF="c2708.htm">ח</A>
<A HREF="c2709.htm">ט</A>
<A HREF="c2710.htm">י</A>
<A HREF="c2711.htm">יא</A>
<A HREF="c2712.htm">יב</A>
<A HREF="c2713.htm">יג</A>
<A HREF="c2714.htm">יד</A>
<A HREF="c2715.htm">טו</A>
<A HREF="c2716.htm">טז</A>
<A HREF="c2717.htm">יז</A>
<A HREF="c2718.htm">יח</A>
<A HREF="c2719.htm">יט</A>
<A HREF="c2720.htm">כ</A>
<A HREF="c2721.htm">כא</A>
<A HREF="c2722.htm">כב</A>
<A HREF="c2723.htm">כג</A>
<A HREF="c2724.htm">כד</A>
<A HREF="c2725.htm">כה</A>
<A HREF="c2726.htm">כו</A>
<A HREF="c2727.htm">כז</A>
<A HREF="c2728.htm">כח</A>
<A HREF="c2729.htm">כט</A>
<A HREF="c2730.htm">ל</A>
<A HREF="c2731.htm">לא</A>
<A HREF="c2732.htm">לב</A>
<A HREF="c2733.htm">לג</A>
<A HREF="c2734.htm">לד</A>
<A HREF="c2735.htm">לה</A>
<A HREF="c2736.htm">לו</A>
לז
<A HREF="c2738.htm">לח</A>
<A HREF="c2739.htm">לט</A>
<A HREF="c2740.htm">מ</A>
<A HREF="c2741.htm">מא</A>
<A HREF="c2742.htm">מב</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c2737')</SCRIPT></P>
</BODY></HTML>
