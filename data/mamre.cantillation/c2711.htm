<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="cs.css" TYPE="text/css">
<TITLE>תנ"ך - איוב פרק יא</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
איוב - פרק
<A HREF="c2701.htm">א</A>
<A HREF="c2702.htm">ב</A>
<A HREF="c2703.htm">ג</A>
<A HREF="c2704.htm">ד</A>
<A HREF="c2705.htm">ה</A>
<A HREF="c2706.htm">ו</A>
<A HREF="c2707.htm">ז</A>
<A HREF="c2708.htm">ח</A>
<A HREF="c2709.htm">ט</A>
<A HREF="c2710.htm">י</A>
יא
<A HREF="c2712.htm">יב</A>
<A HREF="c2713.htm">יג</A>
<A HREF="c2714.htm">יד</A>
<A HREF="c2715.htm">טו</A>
<A HREF="c2716.htm">טז</A>
<A HREF="c2717.htm">יז</A>
<A HREF="c2718.htm">יח</A>
<A HREF="c2719.htm">יט</A>
<A HREF="c2720.htm">כ</A>
<A HREF="c2721.htm">כא</A>
<A HREF="c2722.htm">כב</A>
<A HREF="c2723.htm">כג</A>
<A HREF="c2724.htm">כד</A>
<A HREF="c2725.htm">כה</A>
<A HREF="c2726.htm">כו</A>
<A HREF="c2727.htm">כז</A>
<A HREF="c2728.htm">כח</A>
<A HREF="c2729.htm">כט</A>
<A HREF="c2730.htm">ל</A>
<A HREF="c2731.htm">לא</A>
<A HREF="c2732.htm">לב</A>
<A HREF="c2733.htm">לג</A>
<A HREF="c2734.htm">לד</A>
<A HREF="c2735.htm">לה</A>
<A HREF="c2736.htm">לו</A>
<A HREF="c2737.htm">לז</A>
<A HREF="c2738.htm">לח</A>
<A HREF="c2739.htm">לט</A>
<A HREF="c2740.htm">מ</A>
<A HREF="c2741.htm">מא</A>
<A HREF="c2742.htm">מב</A>
</P>
<HR>

<H1>איוב פרק יא</H1>

<A NAME="1"> </A>
<P><B>א</B>                וַ֭יַּעַן צֹפַ֥ר הַֽנַּעֲמָתִ֗י וַיֹּאמַֽר׃<BR>
<A NAME="2"> </A>
<B>ב</B> הֲרֹ֣ב דְּ֭בָרִים לֹ֣א יֵֽעָנֶ֑ה    וְאִם־אִ֖ישׁ שְׂפָתַ֣יִם יִצְדָּֽק׃<BR>
<A NAME="3"> </A>
<B>ג</B> בַּ֭דֶּיךָ מְתִ֣ים יַֽחֲרִ֑ישׁוּ    וַ֝תִּלְעַ֗ג וְאֵ֣ין מַכְלִֽם׃<BR>
<A NAME="4"> </A>
<B>ד</B> וַ֭תֹּאמֶר זַ֣ךְ לִקְחִ֑י    וּ֝בַ֗ר הָיִ֥יתִי בְעֵינֶֽיךָ׃<BR>
<A NAME="5"> </A>
<B>ה</B> וְֽאוּלָ֗ם מִֽי־יִתֵּ֣ן אֱל֣וֹהַּ דַּבֵּ֑ר    וְיִפְתַּ֖ח שְׂפָתָ֣יו עִמָּֽךְ׃<BR>
<A NAME="6"> </A>
<B>ו</B> וְיַגֶּד־לְךָ֨ ׀ תַּ֥עֲלֻמ֣וֹת חָכְמָה֮    כִּֽי־כִפְלַ֪יִם לְֽתוּשִׁ֫יָּ֥ה<BR>וְדַ֡ע    כִּֽי־יַשֶּׁ֥ה לְךָ֥ אֱ֝ל֗וֹהַּ מֵֽעֲו‍ֹנֶֽךָ׃<BR>
<A NAME="7"> </A>
<B>ז</B> הַחֵ֣קֶר אֱל֣וֹהַּ תִּמְצָ֑א    אִ֤ם עַד־תַּכְלִ֖ית שַׁדַּ֣י תִּמְצָֽא׃<BR>
<A NAME="8"> </A>
<B>ח</B> גָּבְהֵ֣י שָׁ֭מַיִם מַה־תִּפְעָ֑ל    עֲמֻקָּ֥ה מִ֝שְּׁא֗וֹל מַה־תֵּדָֽע׃<BR>
<A NAME="9"> </A>
<B>ט</B> אֲרֻכָּ֣ה מֵאֶ֣רֶץ מִדָּ֑הּ    וּ֝רְחָבָ֗ה מִנִּי־יָֽם׃<BR>
<A NAME="10"> </A>
<B>י</B> אִם־יַֽחֲלֹ֥ף וְיַסְגִּ֑יר    וְ֝יַקְהִ֗יל וּמִ֣י יְשִׁיבֶֽנּוּ׃<BR>
<A NAME="11"> </A>
<B>יא</B> כִּי־ה֭וּא יָדַ֣ע מְתֵי־שָׁ֑וְא    וַיַּרְא־אָ֝֗וֶן וְלֹ֣א יִתְבּוֹנָֽן׃<BR>
<A NAME="12"> </A>
<B>יב</B> וְאִ֣ישׁ נָ֭בוּב יִלָּבֵ֑ב    וְעַ֥יִר פֶּ֝֗רֶא אָדָ֥ם יִוָּלֵֽד׃<BR>
<A NAME="13"> </A>
<B>יג</B> אִם־אַ֭תָּ֗ה הֲכִינ֣וֹתָ לִבֶּ֑ךָ    וּפָֽרַשְׂתָּ֖ אֵלָ֣יו כַּפֶּֽיךָ׃<BR>
<A NAME="14"> </A>
<B>יד</B> אִם־אָ֣וֶן בְּ֭יָֽדְךָ הַרְחִיקֵ֑הוּ    וְאַל־תַּשְׁכֵּ֖ן בְּאֹֽהָלֶ֣יךָ עַוְלָֽה׃<BR>
<A NAME="15"> </A>
<B>טו</B> כִּי־אָ֤ז ׀ תִּשָּׂ֣א פָנֶ֣יךָ מִמּ֑וּם    וְהָיִ֥יתָ מֻ֝צָ֗ק וְלֹ֣א תִירָֽא׃<BR>
<A NAME="16"> </A>
<B>טז</B> כִּֽי־אַ֭תָּה עָמָ֣ל תִּשְׁכָּ֑ח    כְּמַ֖יִם עָֽבְר֣וּ תִזְכֹּֽר׃<BR>
<A NAME="17"> </A>
<B>יז</B> וּֽ֭מִצָּהֳרַיִם יָק֣וּם חָ֑לֶד    תָּ֝עֻ֗פָה כַּבֹּ֥קֶר תִּֽהְיֶֽה׃<BR>
<A NAME="18"> </A>
<B>יח</B> וּֽ֭בָטַחְתָּ כִּֽי־יֵ֣שׁ תִּקְוָ֑ה    וְ֝חָֽפַרְתָּ֗ לָבֶ֥טַח תִּשְׁכָּֽב׃<BR>
<A NAME="19"> </A>
<B>יט</B> וְֽ֭רָבַצְתָּ וְאֵ֣ין מַֽחֲרִ֑יד    וְחִלּ֖וּ פָנֶ֣יךָ רַבִּֽים׃<BR>
<A NAME="20"> </A>
<B>כ</B> וְעֵינֵ֥י רְשָׁעִ֗ים תִּ֫כְלֶ֥ינָה    וּ֭מָנוֹס אָבַ֣ד מִנְהֶ֑ם וְ֝תִקְוָתָ֗ם מַֽפַּֽח־נָֽפֶשׁ׃</P>

<HR>
<P CLASS=s>
<A HREF="c0.htm">תנ"ך</A> -
איוב - פרק
<A HREF="c2701.htm">א</A>
<A HREF="c2702.htm">ב</A>
<A HREF="c2703.htm">ג</A>
<A HREF="c2704.htm">ד</A>
<A HREF="c2705.htm">ה</A>
<A HREF="c2706.htm">ו</A>
<A HREF="c2707.htm">ז</A>
<A HREF="c2708.htm">ח</A>
<A HREF="c2709.htm">ט</A>
<A HREF="c2710.htm">י</A>
יא
<A HREF="c2712.htm">יב</A>
<A HREF="c2713.htm">יג</A>
<A HREF="c2714.htm">יד</A>
<A HREF="c2715.htm">טו</A>
<A HREF="c2716.htm">טז</A>
<A HREF="c2717.htm">יז</A>
<A HREF="c2718.htm">יח</A>
<A HREF="c2719.htm">יט</A>
<A HREF="c2720.htm">כ</A>
<A HREF="c2721.htm">כא</A>
<A HREF="c2722.htm">כב</A>
<A HREF="c2723.htm">כג</A>
<A HREF="c2724.htm">כד</A>
<A HREF="c2725.htm">כה</A>
<A HREF="c2726.htm">כו</A>
<A HREF="c2727.htm">כז</A>
<A HREF="c2728.htm">כח</A>
<A HREF="c2729.htm">כט</A>
<A HREF="c2730.htm">ל</A>
<A HREF="c2731.htm">לא</A>
<A HREF="c2732.htm">לב</A>
<A HREF="c2733.htm">לג</A>
<A HREF="c2734.htm">לד</A>
<A HREF="c2735.htm">לה</A>
<A HREF="c2736.htm">לו</A>
<A HREF="c2737.htm">לז</A>
<A HREF="c2738.htm">לח</A>
<A HREF="c2739.htm">לט</A>
<A HREF="c2740.htm">מ</A>
<A HREF="c2741.htm">מא</A>
<A HREF="c2742.htm">מב</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c2711')</SCRIPT></P>
</BODY></HTML>
