<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="cs.css" TYPE="text/css">
<TITLE>תנ"ך - משלי פרק ב</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
משלי - פרק
<A HREF="c2801.htm">א</A>
ב
<A HREF="c2803.htm">ג</A>
<A HREF="c2804.htm">ד</A>
<A HREF="c2805.htm">ה</A>
<A HREF="c2806.htm">ו</A>
<A HREF="c2807.htm">ז</A>
<A HREF="c2808.htm">ח</A>
<A HREF="c2809.htm">ט</A>
<A HREF="c2810.htm">י</A>
<A HREF="c2811.htm">יא</A>
<A HREF="c2812.htm">יב</A>
<A HREF="c2813.htm">יג</A>
<A HREF="c2814.htm">יד</A>
<A HREF="c2815.htm">טו</A>
<A HREF="c2816.htm">טז</A>
<A HREF="c2817.htm">יז</A>
<A HREF="c2818.htm">יח</A>
<A HREF="c2819.htm">יט</A>
<A HREF="c2820.htm">כ</A>
<A HREF="c2821.htm">כא</A>
<A HREF="c2822.htm">כב</A>
<A HREF="c2823.htm">כג</A>
<A HREF="c2824.htm">כד</A>
<A HREF="c2825.htm">כה</A>
<A HREF="c2826.htm">כו</A>
<A HREF="c2827.htm">כז</A>
<A HREF="c2828.htm">כח</A>
<A HREF="c2829.htm">כט</A>
<A HREF="c2830.htm">ל</A>
<A HREF="c2831.htm">לא</A>
</P>
<HR>

<H1>משלי פרק ב</H1>

<A NAME="1"> </A>
<P><B>א</B> בְּ֭נִי אִם־תִּקַּ֣ח אֲמָרָ֑י    וּ֝מִצְו‍ֹתַ֗י תִּצְפֹּ֥ן אִתָּֽךְ׃<BR>
<A NAME="2"> </A>
<B>ב</B> לְהַקְשִׁ֣יב לַֽחָכְמָ֣ה אָזְנֶ֑ךָ    תַּטֶּ֥ה לִ֝בְּךָ֗ לַתְּבוּנָֽה׃<BR>
<A NAME="3"> </A>
<B>ג</B> כִּ֤י אִ֣ם לַבִּינָ֣ה תִקְרָ֑א    לַ֝תְּבוּנָ֗ה תִּתֵּ֥ן קוֹלֶֽךָ׃<BR>
<A NAME="4"> </A>
<B>ד</B> אִם־תְּבַקְשֶׁ֥נָּה כַכָּ֑סֶף    וְֽכַמַּטְמוֹנִ֥ים תַּחְפְּשֶֽׂנָּה׃<BR>
<A NAME="5"> </A>
<B>ה</B> אָ֗ז תָּ֭בִין יִרְאַ֣ת יְהוָ֑ה    וְדַ֖עַת אֱלֹהִ֣ים תִּמְצָֽא׃<BR>
<A NAME="6"> </A>
<B>ו</B> כִּֽי־יְ֭הוָה יִתֵּ֣ן חָכְמָ֑ה    מִ֝פִּ֗יו דַּ֣עַת וּתְבוּנָֽה׃<BR>
<A NAME="7"> </A>
<B>ז</B> וצפן (יִצְפֹּ֣ן) לַ֭יְשָׁרִים תּֽוּשִׁיָּ֑ה    מָ֝גֵ֗ן לְהֹ֣לְכֵי תֹֽם׃<BR>
<A NAME="8"> </A>
<B>ח</B> לִ֭נְצֹר אָרְח֣וֹת מִשְׁפָּ֑ט    וְדֶ֖רֶךְ חֲסִידָ֣ו יִשְׁמֹֽר׃<BR>
<A NAME="9"> </A>
<B>ט</B> אָ֗ז תָּ֭בִין צֶ֣דֶק וּמִשְׁפָּ֑ט    וּ֝מֵֽישָׁרִ֗ים כָּל־מַעְגַּל־טֽוֹב׃<BR>
<A NAME="10"> </A>
<B>י</B> כִּֽי־תָב֣וֹא חָכְמָ֣ה בְלִבֶּ֑ךָ    וְ֝דַ֗עַת לְֽנַפְשְׁךָ֥ יִנְעָֽם׃<BR>
<A NAME="11"> </A>
<B>יא</B> מְ֭זִמָּה תִּשְׁמֹ֥ר עָלֶ֗יךָ    תְּבוּנָ֥ה תִנְצְרֶֽכָּה׃<BR>
<A NAME="12"> </A>
<B>יב</B> לְ֭הַצִּ֣ילְךָ מִדֶּ֣רֶךְ רָ֑ע    מֵ֝אִ֗ישׁ מְדַבֵּ֥ר תַּהְפֻּכֽוֹת׃<BR>
<A NAME="13"> </A>
<B>יג</B> הַ֭עֹ֣זְבִים אָרְח֣וֹת יֹ֑שֶׁר    לָ֝לֶ֗כֶת בְּדַרְכֵי־חֹֽשֶׁךְ׃<BR>
<A NAME="14"> </A>
<B>יד</B> הַ֭שְּׂמֵחִים לַֽעֲשׂ֥וֹת רָ֑ע    יָ֝גִ֗ילוּ בְּֽתַהְפֻּכ֥וֹת רָֽע׃<BR>
<A NAME="15"> </A>
<B>טו</B> אֲשֶׁ֣ר אָרְחֹֽתֵיהֶ֣ם עִקְּשִׁ֑ים    וּ֝נְלוֹזִ֗ים בְּמַעְגְּלוֹתָֽם׃<BR>
<A NAME="16"> </A>
<B>טז</B> לְ֭הַצִּ֣ילְךָ מֵֽאִשָּׁ֣ה זָרָ֑ה    מִ֝נָּכְרִיָּ֗ה אֲמָרֶ֥יהָ הֶֽחֱלִֽיקָה׃<BR>
<A NAME="17"> </A>
<B>יז</B> הַֽ֭עֹזֶבֶת אַלּ֣וּף נְעוּרֶ֑יהָ    וְאֶת־בְּרִ֖ית אֱלֹהֶ֣יהָ שָׁכֵֽחָה׃<BR>
<A NAME="18"> </A>
<B>יח</B> כִּ֤י שָׁ֣חָה אֶל־מָ֣וֶת בֵּיתָ֑הּ    וְאֶל־רְ֝פָאִ֗ים מַעְגְּלֹתֶֽיהָ׃<BR>
<A NAME="19"> </A>
<B>יט</B> כָּל־בָּ֭אֶיהָ לֹ֣א יְשׁוּב֑וּן    וְלֹֽא־יַ֝שִּׂ֗יגוּ אָרְח֥וֹת חַיִּֽים׃<BR>
<A NAME="20"> </A>
<B>כ</B> לְמַ֗עַן תֵּ֭לֵךְ בְּדֶ֣רֶךְ טוֹבִ֑ים    וְאָרְח֖וֹת צַדִּיקִ֣ים תִּשְׁמֹֽר׃<BR>
<A NAME="21"> </A>
<B>כא</B> כִּֽי־יְשָׁרִ֥ים יִשְׁכְּנוּ־אָ֑רֶץ    וּ֝תְמִימִ֗ים יִוָּ֥תְרוּ בָֽהּ׃<BR>
<A NAME="22"> </A>
<B>כב</B> וּ֭רְשָׁעִים מֵאֶ֣רֶץ יִכָּרֵ֑תוּ    וּ֝בֽוֹגְדִ֗ים יִסְּח֥וּ מִמֶּֽנָּה׃</P>

<HR>
<P CLASS=s>
<A HREF="c0.htm">תנ"ך</A> -
משלי - פרק
<A HREF="c2801.htm">א</A>
ב
<A HREF="c2803.htm">ג</A>
<A HREF="c2804.htm">ד</A>
<A HREF="c2805.htm">ה</A>
<A HREF="c2806.htm">ו</A>
<A HREF="c2807.htm">ז</A>
<A HREF="c2808.htm">ח</A>
<A HREF="c2809.htm">ט</A>
<A HREF="c2810.htm">י</A>
<A HREF="c2811.htm">יא</A>
<A HREF="c2812.htm">יב</A>
<A HREF="c2813.htm">יג</A>
<A HREF="c2814.htm">יד</A>
<A HREF="c2815.htm">טו</A>
<A HREF="c2816.htm">טז</A>
<A HREF="c2817.htm">יז</A>
<A HREF="c2818.htm">יח</A>
<A HREF="c2819.htm">יט</A>
<A HREF="c2820.htm">כ</A>
<A HREF="c2821.htm">כא</A>
<A HREF="c2822.htm">כב</A>
<A HREF="c2823.htm">כג</A>
<A HREF="c2824.htm">כד</A>
<A HREF="c2825.htm">כה</A>
<A HREF="c2826.htm">כו</A>
<A HREF="c2827.htm">כז</A>
<A HREF="c2828.htm">כח</A>
<A HREF="c2829.htm">כט</A>
<A HREF="c2830.htm">ל</A>
<A HREF="c2831.htm">לא</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c2802')</SCRIPT></P>
</BODY></HTML>
