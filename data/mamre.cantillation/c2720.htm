<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="cs.css" TYPE="text/css">
<TITLE>תנ"ך - איוב פרק כ</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
איוב - פרק
<A HREF="c2701.htm">א</A>
<A HREF="c2702.htm">ב</A>
<A HREF="c2703.htm">ג</A>
<A HREF="c2704.htm">ד</A>
<A HREF="c2705.htm">ה</A>
<A HREF="c2706.htm">ו</A>
<A HREF="c2707.htm">ז</A>
<A HREF="c2708.htm">ח</A>
<A HREF="c2709.htm">ט</A>
<A HREF="c2710.htm">י</A>
<A HREF="c2711.htm">יא</A>
<A HREF="c2712.htm">יב</A>
<A HREF="c2713.htm">יג</A>
<A HREF="c2714.htm">יד</A>
<A HREF="c2715.htm">טו</A>
<A HREF="c2716.htm">טז</A>
<A HREF="c2717.htm">יז</A>
<A HREF="c2718.htm">יח</A>
<A HREF="c2719.htm">יט</A>
כ
<A HREF="c2721.htm">כא</A>
<A HREF="c2722.htm">כב</A>
<A HREF="c2723.htm">כג</A>
<A HREF="c2724.htm">כד</A>
<A HREF="c2725.htm">כה</A>
<A HREF="c2726.htm">כו</A>
<A HREF="c2727.htm">כז</A>
<A HREF="c2728.htm">כח</A>
<A HREF="c2729.htm">כט</A>
<A HREF="c2730.htm">ל</A>
<A HREF="c2731.htm">לא</A>
<A HREF="c2732.htm">לב</A>
<A HREF="c2733.htm">לג</A>
<A HREF="c2734.htm">לד</A>
<A HREF="c2735.htm">לה</A>
<A HREF="c2736.htm">לו</A>
<A HREF="c2737.htm">לז</A>
<A HREF="c2738.htm">לח</A>
<A HREF="c2739.htm">לט</A>
<A HREF="c2740.htm">מ</A>
<A HREF="c2741.htm">מא</A>
<A HREF="c2742.htm">מב</A>
</P>
<HR>

<H1>איוב פרק כ</H1>

<A NAME="1"> </A>
<P><B>א</B>                וַ֭יַּעַן צֹפַ֥ר הַֽנַּעֲמָתִ֗י וַיֹּאמַֽר׃<BR>
<A NAME="2"> </A>
<B>ב</B> לָ֭כֵן שְׂעִפַּ֣י יְשִׁיב֑וּנִי    וּ֝בַֽעֲב֗וּר ח֣וּשִׁי בִֽי׃<BR>
<A NAME="3"> </A>
<B>ג</B> מוּסַ֣ר כְּלִמָּתִ֣י אֶשְׁמָ֑ע    וְ֝ר֗וּחַ מִֽבִּינָתִ֥י יַֽעֲנֵֽנִי׃<BR>
<A NAME="4"> </A>
<B>ד</B> הֲזֹ֣את יָ֭דַעְתָּ מִנִּי־עַ֑ד    מִנִּ֤י שִׂ֖ים אָדָ֣ם עֲלֵי־אָֽרֶץ׃<BR>
<A NAME="5"> </A>
<B>ה</B> כִּ֤י רִנְנַ֣ת רְ֭שָׁעִים מִקָּר֑וֹב    וְשִׂמְחַ֖ת חָנֵ֣ף עֲדֵי־רָֽגַע׃<BR>
<A NAME="6"> </A>
<B>ו</B> אִם־יַֽעֲלֶ֣ה לַשָּׁמַ֣יִם שִׂיא֑וֹ    וְ֝רֹאשׁ֗וֹ לָעָ֥ב יַגִּֽיעַ׃<BR>
<A NAME="7"> </A>
<B>ז</B> כְּֽ֭גֶלְלוֹ לָנֶ֣צַח יֹאבֵ֑ד    רֹ֝אָ֗יו יֹֽאמְר֥וּ אַיּֽוֹ׃<BR>
<A NAME="8"> </A>
<B>ח</B> כַּֽחֲל֣וֹם יָ֭עוּף וְלֹ֣א יִמְצָאֻ֑הוּ    וְ֝יֻדַּ֗ד כְּחֶזְי֥וֹן לָֽיְלָה׃<BR>
<A NAME="9"> </A>
<B>ט</B> עַ֣יִן שְׁ֭זָפַתּוּ וְלֹ֣א תוֹסִ֑יף    וְלֹא־ע֝֗וֹד תְּשׁוּרֶ֥נּוּ מְקוֹמֽוֹ׃<BR>
<A NAME="10"> </A>
<B>י</B> בָּ֭נָיו יְרַצּ֣וּ דַלִּ֑ים    וְ֝יָדָ֗יו תָּשֵׁ֥בְנָה אוֹנֽוֹ׃<BR>
<A NAME="11"> </A>
<B>יא</B> עַ֭צְמוֹתָיו מָֽלְא֣וּ עֲלוּמָ֑ו    וְ֝עִמּ֗וֹ עַל־עָפָ֥ר תִּשְׁכָּֽב׃<BR>
<A NAME="12"> </A>
<B>יב</B> אִם־תַּמְתִּ֣יק בְּפִ֣יו רָעָ֑ה    יַ֝כְחִידֶ֗נָּה תַּ֣חַת לְשֹׁנֽוֹ׃<BR>
<A NAME="13"> </A>
<B>יג</B> יַחְמֹ֣ל עָ֭לֶיהָ וְלֹ֣א יַֽעַזְבֶ֑נָּה    וְ֝יִמְנָעֶ֗נָּה בְּת֣וֹךְ חִכּֽוֹ׃<BR>
<A NAME="14"> </A>
<B>יד</B> לַ֭חְמוֹ בְּמֵעָ֣יו נֶהְפָּ֑ךְ    מְרוֹרַ֖ת פְּתָנִ֣ים בְּקִרְבּֽוֹ׃<BR>
<A NAME="15"> </A>
<B>טו</B> חַ֣יִל בָּ֭לַע וַיְקִאֶ֑נּוּ    מִ֝בִּטְנ֗וֹ יֹֽרִשֶׁ֥נּוּ אֵֽל׃<BR>
<A NAME="16"> </A>
<B>טז</B> רֹאשׁ־פְּתָנִ֥ים יִינָ֑ק    תַּֽ֝הַרְגֵ֗הוּ לְשׁ֣וֹן אֶפְעֶֽה׃<BR>
<A NAME="17"> </A>
<B>יז</B> אַל־יֵ֥רֶא בִפְלַגּ֑וֹת    נַֽהֲרֵ֥י נַֽ֝חֲלֵ֗י דְּבַ֣שׁ וְחֶמְאָֽה׃<BR>
<A NAME="18"> </A>
<B>יח</B> מֵשִׁ֣יב יָ֭גָע וְלֹ֣א יִבְלָ֑ע    כְּחֵ֥יל תְּ֝מֽוּרָת֗וֹ וְלֹ֣א יַֽעֲלֹֽס׃<BR>
<A NAME="19"> </A>
<B>יט</B> כִּֽי־רִ֭צַּץ עָזַ֣ב דַּלִּ֑ים    בַּ֥יִת גָּ֝זַ֗ל וְלֹ֣א יִבְנֵֽהוּ׃<BR>
<A NAME="20"> </A>
<B>כ</B> כִּ֤י ׀ לֹֽא־יָדַ֣ע שָׁלֵ֣ו בְּבִטְנ֑וֹ    בַּֽ֝חֲמוּד֗וֹ לֹ֣א יְמַלֵּֽט׃<BR>
<A NAME="21"> </A>
<B>כא</B> אֵין־שָׂרִ֥יד לְאָכְל֑וֹ    עַל־כֵּ֝֗ן לֹֽא־יָחִ֥יל טוּבֽוֹ׃<BR>
<A NAME="22"> </A>
<B>כב</B> בִּמְלֹ֣אות שִׂ֭פְקוֹ יֵ֣צֶר ל֑וֹ    כָּל־יַ֖ד עָמֵ֣ל תְּבֹאֶֽנּוּ׃<BR>
<A NAME="23"> </A>
<B>כג</B> יְהִ֤י ׀ לְמַלֵּ֬א בִטְנ֗וֹ יְֽשַׁלַּח־בּ֭וֹ חֲר֣וֹן אַפּ֑וֹ    וְיַמְטֵ֥ר עָ֝לֵ֗ימוֹ בִּלְחוּמֽוֹ׃<BR>
<A NAME="24"> </A>
<B>כד</B> יִ֭בְרַח מִנֵּ֣שֶׁק בַּרְזֶ֑ל    תַּ֝חְלְפֵ֗הוּ קֶ֣שֶׁת נְחוּשָֽׁה׃<BR>
<A NAME="25"> </A>
<B>כה</B> שָׁלַף֮ וַיֵּצֵ֪א מִגֵּ֫וָ֥ה    וּ֭בָרָק מִֽמְּרֹרָת֥וֹ יַֽהֲלֹ֗ךְ עָלָ֥יו אֵמִֽים׃<BR>
<A NAME="26"> </A>
<B>כו</B> כָּל־חֹשֶׁךְ֮    טָמ֪וּן לִצְפּ֫וּנָ֥יו<BR>תְּ֭אָכְלֵהוּ אֵ֣שׁ לֹֽא־נֻפָּ֑ח    יֵ֖רַע שָׂרִ֣יד בְּאָֽהֳלֽוֹ׃<BR>
<A NAME="27"> </A>
<B>כז</B> יְגַלּ֣וּ שָׁמַ֣יִם עֲו‍ֹנ֑וֹ    וְ֝אֶ֗רֶץ מִתְקֽוֹמָ֘מָ֥ה לֽוֹ׃<BR>
<A NAME="28"> </A>
<B>כח</B> יִ֭גֶל יְב֣וּל בֵּית֑וֹ    נִ֝גָּר֗וֹת בְּי֣וֹם אַפּֽוֹ׃<BR>
<A NAME="29"> </A>
<B>כט</B> זֶ֤ה ׀ חֵֽלֶק־אָדָ֣ם רָ֭שָׁע מֵֽאֱלֹהִ֑ים    וְנַֽחֲלַ֖ת אִמְר֣וֹ מֵאֵֽל׃</P>

<HR>
<P CLASS=s>
<A HREF="c0.htm">תנ"ך</A> -
איוב - פרק
<A HREF="c2701.htm">א</A>
<A HREF="c2702.htm">ב</A>
<A HREF="c2703.htm">ג</A>
<A HREF="c2704.htm">ד</A>
<A HREF="c2705.htm">ה</A>
<A HREF="c2706.htm">ו</A>
<A HREF="c2707.htm">ז</A>
<A HREF="c2708.htm">ח</A>
<A HREF="c2709.htm">ט</A>
<A HREF="c2710.htm">י</A>
<A HREF="c2711.htm">יא</A>
<A HREF="c2712.htm">יב</A>
<A HREF="c2713.htm">יג</A>
<A HREF="c2714.htm">יד</A>
<A HREF="c2715.htm">טו</A>
<A HREF="c2716.htm">טז</A>
<A HREF="c2717.htm">יז</A>
<A HREF="c2718.htm">יח</A>
<A HREF="c2719.htm">יט</A>
כ
<A HREF="c2721.htm">כא</A>
<A HREF="c2722.htm">כב</A>
<A HREF="c2723.htm">כג</A>
<A HREF="c2724.htm">כד</A>
<A HREF="c2725.htm">כה</A>
<A HREF="c2726.htm">כו</A>
<A HREF="c2727.htm">כז</A>
<A HREF="c2728.htm">כח</A>
<A HREF="c2729.htm">כט</A>
<A HREF="c2730.htm">ל</A>
<A HREF="c2731.htm">לא</A>
<A HREF="c2732.htm">לב</A>
<A HREF="c2733.htm">לג</A>
<A HREF="c2734.htm">לד</A>
<A HREF="c2735.htm">לה</A>
<A HREF="c2736.htm">לו</A>
<A HREF="c2737.htm">לז</A>
<A HREF="c2738.htm">לח</A>
<A HREF="c2739.htm">לט</A>
<A HREF="c2740.htm">מ</A>
<A HREF="c2741.htm">מא</A>
<A HREF="c2742.htm">מב</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c2720')</SCRIPT></P>
</BODY></HTML>
