<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="cs.css" TYPE="text/css">
<TITLE>תנ"ך - איוב פרק כט</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
איוב - פרק
<A HREF="c2701.htm">א</A>
<A HREF="c2702.htm">ב</A>
<A HREF="c2703.htm">ג</A>
<A HREF="c2704.htm">ד</A>
<A HREF="c2705.htm">ה</A>
<A HREF="c2706.htm">ו</A>
<A HREF="c2707.htm">ז</A>
<A HREF="c2708.htm">ח</A>
<A HREF="c2709.htm">ט</A>
<A HREF="c2710.htm">י</A>
<A HREF="c2711.htm">יא</A>
<A HREF="c2712.htm">יב</A>
<A HREF="c2713.htm">יג</A>
<A HREF="c2714.htm">יד</A>
<A HREF="c2715.htm">טו</A>
<A HREF="c2716.htm">טז</A>
<A HREF="c2717.htm">יז</A>
<A HREF="c2718.htm">יח</A>
<A HREF="c2719.htm">יט</A>
<A HREF="c2720.htm">כ</A>
<A HREF="c2721.htm">כא</A>
<A HREF="c2722.htm">כב</A>
<A HREF="c2723.htm">כג</A>
<A HREF="c2724.htm">כד</A>
<A HREF="c2725.htm">כה</A>
<A HREF="c2726.htm">כו</A>
<A HREF="c2727.htm">כז</A>
<A HREF="c2728.htm">כח</A>
כט
<A HREF="c2730.htm">ל</A>
<A HREF="c2731.htm">לא</A>
<A HREF="c2732.htm">לב</A>
<A HREF="c2733.htm">לג</A>
<A HREF="c2734.htm">לד</A>
<A HREF="c2735.htm">לה</A>
<A HREF="c2736.htm">לו</A>
<A HREF="c2737.htm">לז</A>
<A HREF="c2738.htm">לח</A>
<A HREF="c2739.htm">לט</A>
<A HREF="c2740.htm">מ</A>
<A HREF="c2741.htm">מא</A>
<A HREF="c2742.htm">מב</A>
</P>
<HR>

<H1>איוב פרק כט</H1>

<A NAME="1"> </A>
<P><B>א</B>                וַיֹּ֣סֶף אִ֭יּוֹב שְׂאֵ֥ת מְשָׁל֗וֹ וַיֹּאמַֽר׃<BR>
<A NAME="2"> </A>
<B>ב</B> מִֽי־יִתְּנֵ֥נִי כְיַרְחֵי־קֶ֑דֶם    כִּ֝ימֵ֗י אֱל֣וֹהַּ יִשְׁמְרֵֽנִי׃<BR>
<A NAME="3"> </A>
<B>ג</B> בְּהִלּ֣וֹ נֵ֭רוֹ עֲלֵ֣י רֹאשִׁ֑י    לְ֝אוֹר֗וֹ אֵ֣לֶךְ חֹֽשֶׁךְ׃<BR>
<A NAME="4"> </A>
<B>ד</B> כַּֽאֲשֶׁ֣ר הָ֭יִיתִי בִּימֵ֣י חָרְפִּ֑י    בְּס֥וֹד אֱ֝ל֗וֹהַּ עֲלֵ֣י אָֽהֳלִֽי׃<BR>
<A NAME="5"> </A>
<B>ה</B> בְּע֣וֹד שַׁ֭דַּי עִמָּדִ֑י    סְבִ֖יבוֹתַ֣י נְעָרָֽי׃<BR>
<A NAME="6"> </A>
<B>ו</B> בִּרְחֹ֣ץ הֲלִיכַ֣י בְּחֵמָ֑ה    וְצ֥וּר יָצ֥וּק עִ֝מָּדִ֗י פַּלְגֵי־שָֽׁמֶן׃<BR>
<A NAME="7"> </A>
<B>ז</B> בְּצֵ֣אתִי שַׁ֣עַר עֲלֵי־קָ֑רֶת    בָּֽ֝רְח֗וֹב אָכִ֥ין מֽוֹשָׁבִֽי׃<BR>
<A NAME="8"> </A>
<B>ח</B> רָא֣וּנִי נְעָרִ֣ים וְנֶחְבָּ֑אוּ    וִֽ֝ישִׁישִׁ֗ים קָ֣מוּ עָמָֽדוּ׃<BR>
<A NAME="9"> </A>
<B>ט</B> שָׂ֭רִים עָֽצְר֣וּ בְמִלִּ֑ים    וְ֝כַ֗ף יָשִׂ֥ימוּ לְפִיהֶֽם׃<BR>
<A NAME="10"> </A>
<B>י</B> קוֹל־נְגִידִ֥ים נֶחְבָּ֑אוּ    וּ֝לְשׁוֹנָ֗ם לְחִכָּ֥ם דָּבֵֽקָה׃<BR>
<A NAME="11"> </A>
<B>יא</B> כִּ֤י אֹ֣זֶן שָֽׁ֭מְעָה וַֽתְּאַשְּׁרֵ֑נִי    וְעַ֥יִן רָֽ֝אֲתָ֗ה וַתְּעִידֵֽנִי׃<BR>
<A NAME="12"> </A>
<B>יב</B> כִּֽי־אֲ֭מַלֵּט עָנִ֣י מְשַׁוֵּ֑עַ    וְ֝יָת֗וֹם וְֽלֹא־עֹזֵ֥ר לֽוֹ׃<BR>
<A NAME="13"> </A>
<B>יג</B> בִּרְכַּ֣ת אֹ֭בֵד עָלַ֣י תָּבֹ֑א    וְלֵ֖ב אַלְמָנָ֣ה אַרְנִֽן׃<BR>
<A NAME="14"> </A>
<B>יד</B> צֶ֣דֶק לָ֭בַשְׁתִּי וַיִּלְבָּשֵׁ֑נִי    כִּמְעִ֥יל וְ֝צָנִ֗יף מִשְׁפָּטִֽי׃<BR>
<A NAME="15"> </A>
<B>טו</B> עֵינַ֣יִם הָ֭יִיתִי לַֽעִוֵּ֑ר    וְרַגְלַ֖יִם לַפִּסֵּ֣חַ אָֽנִי׃<BR>
<A NAME="16"> </A>
<B>טז</B> אָ֣ב אָֽ֭נֹכִ֥י לָֽאֶבְיוֹנִ֑ים    וְרִ֖ב לֹֽא־יָדַ֣עְתִּי אֶחְקְרֵֽהוּ׃<BR>
<A NAME="17"> </A>
<B>יז</B> וָֽ֭אֲשַׁבְּרָה מְתַלְּע֣וֹת עַוָּ֑ל    וּ֝מִשִּׁנָּ֗יו אַשְׁלִ֥יךְ טָֽרֶף׃<BR>
<A NAME="18"> </A>
<B>יח</B> וָֽ֭אֹמַר עִם־קִנִּ֣י אֶגְוָ֑ע    וְ֝כַח֗וֹל אַרְבֶּ֥ה יָמִֽים׃<BR>
<A NAME="19"> </A>
<B>יט</B> שָׁרְשִׁ֣י פָת֣וּחַ אֱלֵי־מָ֑יִם    וְ֝טַ֗ל יָלִ֥ין בִּקְצִירִֽי׃<BR>
<A NAME="20"> </A>
<B>כ</B> כְּ֭בוֹדִי חָדָ֣שׁ עִמָּדִ֑י    וְ֝קַשְׁתִּ֗י בְּיָדִ֥י תַֽחֲלִֽיף׃<BR>
<A NAME="21"> </A>
<B>כא</B> לִֽי־שָׁמְע֥וּ וְיִחֵ֑לּוּ    וְ֝יִדְּמ֗וּ לְמ֣וֹ עֲצָתִֽי׃<BR>
<A NAME="22"> </A>
<B>כב</B> אַֽחֲרֵ֣י דְ֭בָרִי לֹ֣א יִשְׁנ֑וּ    וְ֝עָלֵ֗ימוֹ תִּטֹּ֥ף מִלָּתִֽי׃<BR>
<A NAME="23"> </A>
<B>כג</B> וְיִֽחֲל֣וּ כַמָּטָ֣ר לִ֑י    וּ֝פִיהֶ֗ם פָּֽעֲר֥וּ לְמַלְקֽוֹשׁ׃<BR>
<A NAME="24"> </A>
<B>כד</B> אֶשְׂחַ֣ק אֲ֭לֵהֶם לֹ֣א יַֽאֲמִ֑ינוּ    וְא֥וֹר פָּ֝נַ֗י לֹ֣א יַפִּילֽוּן׃<BR>
<A NAME="25"> </A>
<B>כה</B> אֶ֥בְחַ֣ר דַּרְכָּם֮    וְאֵשֵׁ֪ב רֹ֥אשׁ<BR>וְ֭אֶשְׁכּוֹן כְּמֶ֣לֶךְ בַּגְּד֑וּד    כַּֽאֲשֶׁ֖ר אֲבֵלִ֣ים יְנַחֵֽם׃</P>

<HR>
<P CLASS=s>
<A HREF="c0.htm">תנ"ך</A> -
איוב - פרק
<A HREF="c2701.htm">א</A>
<A HREF="c2702.htm">ב</A>
<A HREF="c2703.htm">ג</A>
<A HREF="c2704.htm">ד</A>
<A HREF="c2705.htm">ה</A>
<A HREF="c2706.htm">ו</A>
<A HREF="c2707.htm">ז</A>
<A HREF="c2708.htm">ח</A>
<A HREF="c2709.htm">ט</A>
<A HREF="c2710.htm">י</A>
<A HREF="c2711.htm">יא</A>
<A HREF="c2712.htm">יב</A>
<A HREF="c2713.htm">יג</A>
<A HREF="c2714.htm">יד</A>
<A HREF="c2715.htm">טו</A>
<A HREF="c2716.htm">טז</A>
<A HREF="c2717.htm">יז</A>
<A HREF="c2718.htm">יח</A>
<A HREF="c2719.htm">יט</A>
<A HREF="c2720.htm">כ</A>
<A HREF="c2721.htm">כא</A>
<A HREF="c2722.htm">כב</A>
<A HREF="c2723.htm">כג</A>
<A HREF="c2724.htm">כד</A>
<A HREF="c2725.htm">כה</A>
<A HREF="c2726.htm">כו</A>
<A HREF="c2727.htm">כז</A>
<A HREF="c2728.htm">כח</A>
כט
<A HREF="c2730.htm">ל</A>
<A HREF="c2731.htm">לא</A>
<A HREF="c2732.htm">לב</A>
<A HREF="c2733.htm">לג</A>
<A HREF="c2734.htm">לד</A>
<A HREF="c2735.htm">לה</A>
<A HREF="c2736.htm">לו</A>
<A HREF="c2737.htm">לז</A>
<A HREF="c2738.htm">לח</A>
<A HREF="c2739.htm">לט</A>
<A HREF="c2740.htm">מ</A>
<A HREF="c2741.htm">מא</A>
<A HREF="c2742.htm">מב</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c2729')</SCRIPT></P>
</BODY></HTML>
