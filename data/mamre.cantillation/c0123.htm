<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="c.css" TYPE="text/css">
<TITLE>תנ"ך - בראשית פרק כג</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
בראשית - פרק
<A HREF="c0101.htm">א</A>
<A HREF="c0102.htm">ב</A>
<A HREF="c0103.htm">ג</A>
<A HREF="c0104.htm">ד</A>
<A HREF="c0105.htm">ה</A>
<A HREF="c0106.htm">ו</A>
<A HREF="c0107.htm">ז</A>
<A HREF="c0108.htm">ח</A>
<A HREF="c0109.htm">ט</A>
<A HREF="c0110.htm">י</A>
<A HREF="c0111.htm">יא</A>
<A HREF="c0112.htm">יב</A>
<A HREF="c0113.htm">יג</A>
<A HREF="c0114.htm">יד</A>
<A HREF="c0115.htm">טו</A>
<A HREF="c0116.htm">טז</A>
<A HREF="c0117.htm">יז</A>
<A HREF="c0118.htm">יח</A>
<A HREF="c0119.htm">יט</A>
<A HREF="c0120.htm">כ</A>
<A HREF="c0121.htm">כא</A>
<A HREF="c0122.htm">כב</A>
כג
<A HREF="c0124.htm">כד</A>
<A HREF="c0125.htm">כה</A>
<A HREF="c0126.htm">כו</A>
<A HREF="c0127.htm">כז</A>
<A HREF="c0128.htm">כח</A>
<A HREF="c0129.htm">כט</A>
<A HREF="c0130.htm">ל</A>
<A HREF="c0131.htm">לא</A>
<A HREF="c0132.htm">לב</A>
<A HREF="c0133.htm">לג</A>
<A HREF="c0134.htm">לד</A>
<A HREF="c0135.htm">לה</A>
<A HREF="c0136.htm">לו</A>
<A HREF="c0137.htm">לז</A>
<A HREF="c0138.htm">לח</A>
<A HREF="c0139.htm">לט</A>
<A HREF="c0140.htm">מ</A>
<A HREF="c0141.htm">מא</A>
<A HREF="c0142.htm">מב</A>
<A HREF="c0143.htm">מג</A>
<A HREF="c0144.htm">מד</A>
<A HREF="c0145.htm">מה</A>
<A HREF="c0146.htm">מו</A>
<A HREF="c0147.htm">מז</A>
<A HREF="c0148.htm">מח</A>
<A HREF="c0149.htm">מט</A>
<A HREF="c0150.htm">נ</A>
</P>
<HR>

<H1>בראשית פרק כג</H1>

<A NAME="1"> </A>
<P><B>א</B> וַיִּֽהְיוּ֙ חַיֵּ֣י שָׂרָ֔ה מֵאָ֥ה שָׁנָ֛ה וְעֶשְׂרִ֥ים שָׁנָ֖ה וְשֶׁ֣בַע שָׁנִ֑ים שְׁנֵ֖י חַיֵּ֥י שָׂרָֽה׃
<A NAME="2"> </A>
<B>ב</B> וַתָּ֣מָת שָׂרָ֗ה בְּקִרְיַ֥ת אַרְבַּ֛ע הִ֥וא חֶבְר֖וֹן בְּאֶ֣רֶץ כְּנָ֑עַן וַיָּבֹא֙ אַבְרָהָ֔ם לִסְפֹּ֥ד לְשָׂרָ֖ה וְלִבְ<SMALL>כֹּ</SMALL>תָֽהּ׃
<A NAME="3"> </A>
<B>ג</B> וַיָּ֨קָם֙ אַבְרָהָ֔ם מֵעַ֖ל פְּנֵ֣י מֵת֑וֹ וַיְדַבֵּ֥ר אֶל־בְּנֵי־חֵ֖ת לֵאמֹֽר׃
<A NAME="4"> </A>
<B>ד</B> גֵּר־וְתוֹשָׁ֥ב אָֽנֹכִ֖י עִמָּכֶ֑ם תְּנ֨וּ לִ֤י אֲחֻזַּת־קֶ֨בֶר֙ עִמָּכֶ֔ם וְאֶקְבְּרָ֥ה מֵתִ֖י מִלְּפָנָֽי׃
<A NAME="5"> </A>
<B>ה</B> וַיַּֽעֲנ֧וּ בְנֵי־חֵ֛ת אֶת־אַבְרָהָ֖ם לֵאמֹ֥ר לֽוֹ׃
<A NAME="6"> </A>
<B>ו</B> שְׁמָעֵ֣נוּ ׀ אֲדֹנִ֗י נְשִׂ֨יא אֱלֹהִ֤ים אַתָּה֙ בְּתוֹכֵ֔נוּ בְּמִבְחַ֣ר קְבָרֵ֔ינוּ קְבֹ֖ר אֶת־מֵתֶ֑ךָ אִ֣ישׁ מִמֶּ֔נּוּ אֶת־קִבְר֛וֹ לֹֽא־יִכְלֶ֥ה מִמְּךָ֖ מִקְּבֹ֥ר מֵתֶֽךָ׃
<A NAME="7"> </A>
<B>ז</B> וַיָּ֧קָם אַבְרָהָ֛ם וַיִּשְׁתַּ֥חוּ לְעַם־הָאָ֖רֶץ לִבְנֵי־חֵֽת׃
<A NAME="8"> </A>
<B>ח</B> וַיְדַבֵּ֥ר אִתָּ֖ם לֵאמֹ֑ר אִם־יֵ֣שׁ אֶֽת־נַפְשְׁכֶ֗ם לִקְבֹּ֤ר אֶת־מֵתִי֙ מִלְּפָנַ֔י שְׁמָע֕וּנִי וּפִגְעוּ־לִ֖י בְּעֶפְר֥וֹן בֶּן־צֹֽחַר׃
<A NAME="9"> </A>
<B>ט</B> וְיִתֶּן־לִ֗י אֶת־מְעָרַ֤ת הַמַּכְפֵּלָה֙ אֲשֶׁר־ל֔וֹ אֲשֶׁ֖ר בִּקְצֵ֣ה שָׂדֵ֑הוּ בְּכֶ֨סֶף מָלֵ֜א יִתְּנֶ֥נָּה לִּ֛י בְּתֽוֹכְכֶ֖ם לַֽאֲחֻזַּת־קָֽבֶר׃
<A NAME="10"> </A>
<B>י</B> וְעֶפְר֥וֹן יֹשֵׁ֖ב בְּת֣וֹךְ בְּנֵי־חֵ֑ת וַיַּעַן֩ עֶפְר֨וֹן הַֽחִתִּ֤י אֶת־אַבְרָהָם֙ בְּאָזְנֵ֣י בְנֵי־חֵ֔ת לְכֹ֛ל בָּאֵ֥י שַֽׁעַר־עִיר֖וֹ לֵאמֹֽר׃
<A NAME="11"> </A>
<B>יא</B> לֹֽא־אֲדֹנִ֣י שְׁמָעֵ֔נִי הַשָּׂדֶה֙ נָתַ֣תִּי לָ֔ךְ וְהַמְּעָרָ֥ה אֲשֶׁר־בּ֖וֹ לְךָ֣ נְתַתִּ֑יהָ לְעֵינֵ֧י בְנֵֽי־עַמִּ֛י נְתַתִּ֥יהָ לָּ֖ךְ קְבֹ֥ר מֵתֶֽךָ׃
<A NAME="12"> </A>
<B>יב</B> וַיִּשְׁתַּ֨חוּ֙ אַבְרָהָ֔ם לִפְנֵ֖י עַ֥ם הָאָֽרֶץ׃
<A NAME="13"> </A>
<B>יג</B> וַיְדַבֵּ֨ר אֶל־עֶפְר֜וֹן בְּאָזְנֵ֤י עַם־הָאָ֨רֶץ֙ לֵאמֹ֔ר אַ֛ךְ אִם־אַתָּ֥ה ל֖וּ שְׁמָעֵ֑נִי נָתַ֜תִּי כֶּ֤סֶף הַשָּׂדֶה֙ קַ֣ח מִמֶּ֔נִּי וְאֶקְבְּרָ֥ה אֶת־מֵתִ֖י שָֽׁמָּה׃
<A NAME="14"> </A>
<B>יד</B> וַיַּ֧עַן עֶפְר֛וֹן אֶת־אַבְרָהָ֖ם לֵאמֹ֥ר לֽוֹ׃
<A NAME="15"> </A>
<B>טו</B> אֲדֹנִ֣י שְׁמָעֵ֔נִי אֶרֶץ֩ אַרְבַּ֨ע מֵאֹ֧ת שֶֽׁקֶל־כֶּ֛סֶף בֵּינִ֥י וּבֵֽינְךָ֖ מַה־הִ֑וא וְאֶת־מֵֽתְךָ֖ קְבֹֽר׃
<A NAME="16"> </A>
<B>טז</B> וַיִּשְׁמַ֣ע אַבְרָהָם֮ אֶל־עֶפְרוֹן֒ וַיִּשְׁקֹ֤ל אַבְרָהָם֙ לְעֶפְרֹ֔ן אֶת־הַכֶּ֕סֶף אֲשֶׁ֥ר דִּבֶּ֖ר בְּאָזְנֵ֣י בְנֵי־חֵ֑ת אַרְבַּ֤ע מֵאוֹת֙ שֶׁ֣קֶל כֶּ֔סֶף עֹבֵ֖ר לַסֹּחֵֽר׃
<A NAME="17"> </A>
<B>יז</B> וַיָּ֣קָם ׀ שְׂדֵ֣ה עֶפְר֗וֹן אֲשֶׁר֙ בַּמַּכְפֵּלָ֔ה אֲשֶׁ֖ר לִפְנֵ֣י מַמְרֵ֑א הַשָּׂדֶה֙ וְהַמְּעָרָ֣ה אֲשֶׁר־בּ֔וֹ וְכָל־הָעֵץ֙ אֲשֶׁ֣ר בַּשָּׂדֶ֔ה אֲשֶׁ֥ר בְּכָל־גְּבֻל֖וֹ סָבִֽיב׃
<A NAME="18"> </A>
<B>יח</B> לְאַבְרָהָ֥ם לְמִקְנָ֖ה לְעֵינֵ֣י בְנֵי־חֵ֑ת בְּכֹ֖ל בָּאֵ֥י שַֽׁעַר־עִירֽוֹ׃
<A NAME="19"> </A>
<B>יט</B> וְאַֽחֲרֵי־כֵן֩ קָבַ֨ר אַבְרָהָ֜ם אֶת־שָׂרָ֣ה אִשְׁתּ֗וֹ אֶל־מְעָרַ֞ת שְׂדֵ֧ה הַמַּכְפֵּלָ֛ה עַל־פְּנֵ֥י מַמְרֵ֖א הִ֣וא חֶבְר֑וֹן בְּאֶ֖רֶץ כְּנָֽעַן׃
<A NAME="20"> </A>
<B>כ</B> וַיָּ֨קָם הַשָּׂדֶ֜ה וְהַמְּעָרָ֧ה אֲשֶׁר־בּ֛וֹ לְאַבְרָהָ֖ם לַֽאֲחֻזַּת־קָ֑בֶר מֵאֵ֖ת בְּנֵי־חֵֽת׃ {ס}</P>

<HR>
<P CLASS=s>
<A HREF="c0.htm">תנ"ך</A> -
בראשית - פרק
<A HREF="c0101.htm">א</A>
<A HREF="c0102.htm">ב</A>
<A HREF="c0103.htm">ג</A>
<A HREF="c0104.htm">ד</A>
<A HREF="c0105.htm">ה</A>
<A HREF="c0106.htm">ו</A>
<A HREF="c0107.htm">ז</A>
<A HREF="c0108.htm">ח</A>
<A HREF="c0109.htm">ט</A>
<A HREF="c0110.htm">י</A>
<A HREF="c0111.htm">יא</A>
<A HREF="c0112.htm">יב</A>
<A HREF="c0113.htm">יג</A>
<A HREF="c0114.htm">יד</A>
<A HREF="c0115.htm">טו</A>
<A HREF="c0116.htm">טז</A>
<A HREF="c0117.htm">יז</A>
<A HREF="c0118.htm">יח</A>
<A HREF="c0119.htm">יט</A>
<A HREF="c0120.htm">כ</A>
<A HREF="c0121.htm">כא</A>
<A HREF="c0122.htm">כב</A>
כג
<A HREF="c0124.htm">כד</A>
<A HREF="c0125.htm">כה</A>
<A HREF="c0126.htm">כו</A>
<A HREF="c0127.htm">כז</A>
<A HREF="c0128.htm">כח</A>
<A HREF="c0129.htm">כט</A>
<A HREF="c0130.htm">ל</A>
<A HREF="c0131.htm">לא</A>
<A HREF="c0132.htm">לב</A>
<A HREF="c0133.htm">לג</A>
<A HREF="c0134.htm">לד</A>
<A HREF="c0135.htm">לה</A>
<A HREF="c0136.htm">לו</A>
<A HREF="c0137.htm">לז</A>
<A HREF="c0138.htm">לח</A>
<A HREF="c0139.htm">לט</A>
<A HREF="c0140.htm">מ</A>
<A HREF="c0141.htm">מא</A>
<A HREF="c0142.htm">מב</A>
<A HREF="c0143.htm">מג</A>
<A HREF="c0144.htm">מד</A>
<A HREF="c0145.htm">מה</A>
<A HREF="c0146.htm">מו</A>
<A HREF="c0147.htm">מז</A>
<A HREF="c0148.htm">מח</A>
<A HREF="c0149.htm">מט</A>
<A HREF="c0150.htm">נ</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c0123')</SCRIPT></P>
</BODY></HTML>
