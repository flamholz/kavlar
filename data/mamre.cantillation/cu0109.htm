<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="c.css" TYPE="text/css">
<TITLE>מקרא + תרגום - פרשת ויישב</TITLE>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">

<H1>ויישב</H1>

<TABLE CELLPADDING="4" CELLSPACING="4" WIDTH="100%">
<TR><TD WIDTH="50%">
<A NAME="1085"> </A>
<B>לז,א</B> וַיֵּ֣שֶׁב יַֽעֲקֹ֔ב בְּאֶ֖רֶץ מְגוּרֵ֣י אָבִ֑יו בְּאֶ֖רֶץ כְּנָֽעַן׃
</TD><TD>
וִיתֵיב יַעֲקוֹב, בַּאֲרַע תּוֹתָבוּת אֲבוּהִי--בְּאַרְעָא, דִּכְנָעַן. 
</TD></TR><TR><TD>
<A NAME="1086"> </A>
<B>לז,ב</B> אֵ֣לֶּה ׀ תֹּֽלְד֣וֹת יַֽעֲקֹ֗ב יוֹסֵ֞ף בֶּן־שְׁבַֽע־עֶשְׂרֵ֤ה שָׁנָה֙ הָיָ֨ה רֹעֶ֤ה אֶת־אֶחָיו֙ בַּצֹּ֔אן וְה֣וּא נַ֗עַר אֶת־בְּנֵ֥י בִלְהָ֛ה וְאֶת־בְּנֵ֥י זִלְפָּ֖ה נְשֵׁ֣י אָבִ֑יו וַיָּבֵ֥א יוֹסֵ֛ף אֶת־דִּבָּתָ֥ם רָעָ֖ה אֶל־אֲבִיהֶֽם׃
</TD><TD>
אִלֵּין תּוֹלְדָת יַעֲקוֹב, יוֹסֵף בַּר שְׁבַע עַסְרֵי שְׁנִין הֲוָה רָעֵי עִם אֲחוֹהִי בְּעָנָא, וְהוּא רָבֵי עִם בְּנֵי בִּלְהָה וְעִם בְּנֵי זִלְפָּה, נְשֵׁי אֲבוּהִי; וְאַיְתִי יוֹסֵף יָת טִבְּהוֹן בִּישָׁא, לַאֲבוּהוֹן. 
</TD></TR><TR><TD>
<A NAME="1087"> </A>
<B>לז,ג</B> וְיִשְׂרָאֵ֗ל אָהַ֤ב אֶת־יוֹסֵף֙ מִכָּל־בָּנָ֔יו כִּֽי־בֶן־זְקֻנִ֥ים ה֖וּא ל֑וֹ וְעָ֥שָׂה ל֖וֹ כְּתֹ֥נֶת פַּסִּֽים׃
</TD><TD>
וְיִשְׂרָאֵל, רְחֵים יָת יוֹסֵף מִכָּל בְּנוֹהִי--אֲרֵי בַּר חַכִּים הוּא, לֵיהּ; וַעֲבַד לֵיהּ, כִּתּוּנָא דְּפַסֵּי. 
</TD></TR><TR><TD>
<A NAME="1088"> </A>
<B>לז,ד</B> וַיִּרְא֣וּ אֶחָ֗יו כִּֽי־אֹת֞וֹ אָהַ֤ב אֲבִיהֶם֙ מִכָּל־אֶחָ֔יו וַֽיִּשְׂנְא֖וּ אֹת֑וֹ וְלֹ֥א יָֽכְל֖וּ דַּבְּר֥וֹ לְשָׁלֹֽם׃
</TD><TD>
וַחֲזוֹ אֲחוֹהִי, אֲרֵי יָתֵיהּ רְחֵים אֲבוּהוֹן מִכָּל אֲחוֹהִי--וּסְנוֹ, יָתֵיהּ; וְלָא צָבַן, לְמַלָּלָא עִמֵּיהּ שְׁלָם. 
</TD></TR><TR><TD>
<A NAME="1089"> </A>
<B>לז,ה</B> וַיַּֽחֲלֹ֤ם יוֹסֵף֙ חֲל֔וֹם וַיַּגֵּ֖ד לְאֶחָ֑יו וַיּוֹסִ֥פוּ ע֖וֹד שְׂנֹ֥א אֹתֽוֹ׃
</TD><TD>
וַחֲלַם יוֹסֵף חֶלְמָא, וְחַוִּי לַאֲחוֹהִי; וְאוֹסִיפוּ עוֹד, סְנוֹ יָתֵיהּ. 
</TD></TR><TR><TD>
<A NAME="1090"> </A>
<B>לז,ו</B> וַיֹּ֖אמֶר אֲלֵיהֶ֑ם שִׁמְעוּ־נָ֕א הַֽחֲל֥וֹם הַזֶּ֖ה אֲשֶׁ֥ר חָלָֽמְתִּי׃
</TD><TD>
וַאֲמַר, לְהוֹן:  שְׁמַעוּ כְּעַן, חֶלְמָא הָדֵין דַּחֲלַמִית. 
</TD></TR><TR><TD>
<A NAME="1091"> </A>
<B>לז,ז</B> וְ֠הִנֵּה אֲנַ֜חְנוּ מְאַלְּמִ֤ים אֲלֻמִּים֙ בְּת֣וֹךְ הַשָּׂדֶ֔ה וְהִנֵּ֛ה קָ֥מָה אֲלֻמָּתִ֖י וְגַם־נִצָּ֑בָה וְהִנֵּ֤ה תְסֻבֶּ֨ינָה֙ אֲלֻמֹּ֣תֵיכֶ֔ם וַתִּֽשְׁתַּחֲוֶ֖יןָ לַֽאֲלֻמָּתִֽי׃
</TD><TD>
וְהָא אֲנַחְנָא מְאַסְּרִין אֲסָרָן, בְּגוֹ חַקְלָא, וְהָא קַמַת אֲסָרְתִי, וְאַף אִזְדְּקֵיפַת; וְהָא מִסְתַּחֲרָן אֲסָרָתְכוֹן, וְסָגְדָן לַאֲסָרְתִי. 
</TD></TR><TR><TD>
<A NAME="1092"> </A>
<B>לז,ח</B> וַיֹּ֤אמְרוּ לוֹ֙ אֶחָ֔יו הֲמָלֹ֤ךְ תִּמְלֹךְ֙ עָלֵ֔ינוּ אִם־מָשׁ֥וֹל תִּמְשֹׁ֖ל בָּ֑נוּ וַיּוֹסִ֤פוּ עוֹד֙ שְׂנֹ֣א אֹת֔וֹ עַל־חֲלֹֽמֹתָ֖יו וְעַל־דְּבָרָֽיו׃
</TD><TD>
וַאֲמַרוּ לֵיהּ, אֲחוֹהִי, הֲמַלְכוּ אַתְּ מְדַמֵּי לְמִמְלַךְ עֲלַנָא, אוֹ שֻׁלְטָן אַתְּ סְבִיר לְמִשְׁלַט בַּנָא; וְאוֹסִיפוּ עוֹד סְנוֹ יָתֵיהּ, עַל חֶלְמוֹהִי וְעַל פִּתְגָמוֹהִי. 
</TD></TR><TR><TD>
<A NAME="1093"> </A>
<B>לז,ט</B> וַיַּֽחֲלֹ֥ם עוֹד֙ חֲל֣וֹם אַחֵ֔ר וַיְסַפֵּ֥ר אֹת֖וֹ לְאֶחָ֑יו וַיֹּ֗אמֶר הִנֵּ֨ה חָלַ֤מְתִּֽי חֲלוֹם֙ ע֔וֹד וְהִנֵּ֧ה הַשֶּׁ֣מֶשׁ וְהַיָּרֵ֗חַ וְאַחַ֤ד עָשָׂר֙ כּֽוֹכָבִ֔ים מִֽשְׁתַּחֲוִ֖ים לִֽי׃
</TD><TD>
וַחֲלַם עוֹד חֶלְמָא אֻחְרָנָא, וְאִשְׁתַּעִי יָתֵיהּ לְאֲחוֹהִי; וַאֲמַר, הָא חֲלַמִית חֶלְמָא עוֹד, וְהָא שִׁמְשָׁא וְסֵיהֲרָא וְחַד עֲסַר כּוֹכְבַיָּא, סָגְדִין לִי. 
</TD></TR><TR><TD>
<A NAME="1094"> </A>
<B>לז,י</B> וַיְסַפֵּ֣ר אֶל־אָבִיו֮ וְאֶל־אֶחָיו֒ וַיִּגְעַר־בּ֣וֹ אָבִ֔יו וַיֹּ֣אמֶר ל֔וֹ מָ֛ה הַֽחֲל֥וֹם הַזֶּ֖ה אֲשֶׁ֣ר חָלָ֑מְתָּ הֲב֣וֹא נָב֗וֹא אֲנִי֙ וְאִמְּךָ֣ וְאַחֶ֔יךָ לְהִשְׁתַּֽחֲו֥‍ֹת לְךָ֖ אָֽרְצָה׃
</TD><TD>
וְאִשְׁתַּעִי לַאֲבוּהִי, וְלַאֲחוֹהִי, וּנְזַף בֵּיהּ אֲבוּהִי, וַאֲמַר לֵיהּ מָא חֶלְמָא הָדֵין דַּחֲלַמְתָּא:  הֲמֵיתָא נֵיתֵי, אֲנָא וְאִמָּךְ וַאֲחָךְ, לְמִסְגַּד לָךְ, עַל אַרְעָא. 
</TD></TR><TR><TD>
<A NAME="1095"> </A>
<B>לז,יא</B> וַיְקַנְאוּ־ב֖וֹ אֶחָ֑יו וְאָבִ֖יו שָׁמַ֥ר אֶת־הַדָּבָֽר׃
</TD><TD>
וְקַנִּיאוּ בֵּיהּ, אֲחוֹהִי; וַאֲבוּהִי, נְטַר יָת פִּתְגָמָא. 
</TD></TR><TR><TD>
<A NAME="1096"> </A>
<B>לז,יב</B> וַיֵּֽלְכ֖וּ אֶחָ֑יו לִרְע֛וֹת אֶׄתׄ־צֹ֥אן אֲבִיהֶ֖ם בִּשְׁכֶֽם׃
</TD><TD>
וַאֲזַלוּ, אֲחוֹהִי, לְמִרְעֵי יָת עָנָא דַּאֲבוּהוֹן, בִּשְׁכֶם. 
</TD></TR><TR><TD>
<A NAME="1097"> </A>
<B>לז,יג</B> וַיֹּ֨אמֶר יִשְׂרָאֵ֜ל אֶל־יוֹסֵ֗ף הֲל֤וֹא אַחֶ֨יךָ֙ רֹעִ֣ים בִּשְׁכֶ֔ם לְכָ֖ה וְאֶשְׁלָֽחֲךָ֣ אֲלֵיהֶ֑ם וַיֹּ֥אמֶר ל֖וֹ הִנֵּֽנִי׃
</TD><TD>
וַאֲמַר יִשְׂרָאֵל לְיוֹסֵף, הֲלָא אֲחָךְ רָעַן בִּשְׁכֶם--אֵיתַא, וְאַשְׁלְחִנָּךְ לְוָתְהוֹן; וַאֲמַר לֵיהּ, הָאֲנָא. 
</TD></TR><TR><TD>
<A NAME="1098"> </A>
<B>לז,יד</B> וַיֹּ֣אמֶר ל֗וֹ לֶךְ־נָ֨א רְאֵ֜ה אֶת־שְׁל֤וֹם אַחֶ֨יךָ֙ וְאֶת־שְׁל֣וֹם הַצֹּ֔אן וַֽהֲשִׁבֵ֖נִי דָּבָ֑ר וַיִּשְׁלָחֵ֨הוּ֙ מֵעֵ֣מֶק חֶבְר֔וֹן וַיָּבֹ֖א שְׁכֶֽמָה׃
</TD><TD>
וַאֲמַר לֵיהּ, אִיזֵיל כְּעַן חֲזִי יָת שְׁלָם אֲחָךְ וְיָת שְׁלָם עָנָא, וַאֲתֵיבְנִי, פִּתְגָמָא; וְשַׁלְחֵיהּ מִמֵּישַׁר חֶבְרוֹן, וַאֲתָא לִשְׁכֶם. 
</TD></TR><TR><TD>
<A NAME="1099"> </A>
<B>לז,טו</B> וַיִּמְצָאֵ֣הוּ אִ֔ישׁ וְהִנֵּ֥ה תֹעֶ֖ה בַּשָּׂדֶ֑ה וַיִּשְׁאָלֵ֧הוּ הָאִ֛ישׁ לֵאמֹ֖ר מַה־תְּבַקֵּֽשׁ׃
</TD><TD>
וְאַשְׁכְּחֵיהּ גֻּבְרָא, וְהָא טָעֵי בְּחַקְלָא; וְשַׁאֲלֵיהּ גֻּבְרָא לְמֵימַר, מָא אַתְּ בָּעֵי. 
</TD></TR><TR><TD>
<A NAME="1100"> </A>
<B>לז,טז</B> וַיֹּ֕אמֶר אֶת־אַחַ֖י אָֽנֹכִ֣י מְבַקֵּ֑שׁ הַגִּֽידָה־נָּ֣א לִ֔י אֵיפֹ֖ה הֵ֥ם רֹעִֽים׃
</TD><TD>
וַאֲמַר, יָת אַחַי אֲנָא בָּעֵי; חַו כְּעַן לִי, אֵיכָא אִנּוּן רָעַן. 
</TD></TR><TR><TD>
<A NAME="1101"> </A>
<B>לז,יז</B> וַיֹּ֤אמֶר הָאִישׁ֙ נָֽסְע֣וּ מִזֶּ֔ה כִּ֤י שָׁמַ֨עְתִּי֙ אֹֽמְרִ֔ים נֵֽלְכָ֖ה דֹּתָ֑יְנָה וַיֵּ֤לֶךְ יוֹסֵף֙ אַחַ֣ר אֶחָ֔יו וַיִּמְצָאֵ֖ם בְּדֹתָֽן׃
</TD><TD>
וַאֲמַר גֻּבְרָא, נְטַלוּ מִכָּא--אֲרֵי שְׁמַעִית דְּאָמְרִין, נֵיזֵיל לְדוֹתָן; וַאֲזַל יוֹסֵף בָּתַר אֲחוֹהִי, וְאַשְׁכְּחִנּוּן בְּדוֹתָן. 
</TD></TR><TR><TD>
<A NAME="1102"> </A>
<B>לז,יח</B> וַיִּרְא֥וּ אֹת֖וֹ מֵֽרָחֹ֑ק וּבְטֶ֨רֶם֙ יִקְרַ֣ב אֲלֵיהֶ֔ם וַיִּֽתְנַכְּל֥וּ אֹת֖וֹ לַֽהֲמִיתֽוֹ׃
</TD><TD>
וַחֲזוֹ יָתֵיהּ, מֵרַחִיק; וְעַד לָא קְרֵיב לְוָתְהוֹן, וְחַשִּׁיבוּ עֲלוֹהִי לְמִקְטְלֵיהּ. 
</TD></TR><TR><TD>
<A NAME="1103"> </A>
<B>לז,יט</B> וַיֹּֽאמְר֖וּ אִ֣ישׁ אֶל־אָחִ֑יו הִנֵּ֗ה בַּ֛עַל הַֽחֲלֹמ֥וֹת הַלָּזֶ֖ה בָּֽא׃
</TD><TD>
וַאֲמַרוּ, גְּבַר לַאֲחוּהִי:  הָא, מָרֵי חֶלְמַיָּא דֵּיכִי--אָתֵי. 
</TD></TR><TR><TD>
<A NAME="1104"> </A>
<B>לז,כ</B> וְעַתָּ֣ה ׀ לְכ֣וּ וְנַֽהַרְגֵ֗הוּ וְנַשְׁלִכֵ֨הוּ֙ בְּאַחַ֣ד הַבֹּר֔וֹת וְאָמַ֕רְנוּ חַיָּ֥ה רָעָ֖ה אֲכָלָ֑תְהוּ וְנִרְאֶ֕ה מַה־יִּֽהְי֖וּ חֲלֹֽמֹתָֽיו׃
</TD><TD>
וּכְעַן אֵיתוֹ וְנִקְטְלִנֵּיהּ, וְנִרְמֵינֵיהּ בְּחַד מִן גֻּבַּיָּא, וְנֵימַר, חַיְתָא בִּשְׁתָּא אֲכַלְתֵּיהּ; וְנִחְזֵי, מָא יְהֵי בְּסוֹף חֶלְמוֹהִי. 
</TD></TR><TR><TD>
<A NAME="1105"> </A>
<B>לז,כא</B> וַיִּשְׁמַ֣ע רְאוּבֵ֔ן וַיַּצִּלֵ֖הוּ מִיָּדָ֑ם וַיֹּ֕אמֶר לֹ֥א נַכֶּ֖נּוּ נָֽפֶשׁ׃
</TD><TD>
וּשְׁמַע רְאוּבֵן, וְשֵׁיזְבֵיהּ מִיַּדְהוֹן; וַאֲמַר, לָא נִקְטְלִנֵּיהּ נְפַשׁ. 
</TD></TR><TR><TD>
<A NAME="1106"> </A>
<B>לז,כב</B> וַיֹּ֨אמֶר אֲלֵהֶ֣ם ׀ רְאוּבֵן֮ אַל־תִּשְׁפְּכוּ־דָם֒ הַשְׁלִ֣יכוּ אֹת֗וֹ אֶל־הַבּ֤וֹר הַזֶּה֙ אֲשֶׁ֣ר בַּמִּדְבָּ֔ר וְיָ֖ד אַל־תִּשְׁלְחוּ־ב֑וֹ לְמַ֗עַן הַצִּ֤יל אֹתוֹ֙ מִיָּדָ֔ם לַֽהֲשִׁיב֖וֹ אֶל־אָבִֽיו׃
</TD><TD>
וַאֲמַר לְהוֹן רְאוּבֵן, לָא תֵּישְׁדוּן דַּם--רְמוֹ יָתֵיהּ לְגֻבָּא הָדֵין דִּבְמַדְבְּרָא, וְיָד לָא תֵּישְׁטוּן בֵּיהּ:  בְּדִיל, לְשֵׁיזָבָא יָתֵיהּ מִיַּדְהוֹן, לְאָתָבוּתֵיהּ, לְוָת אֲבוּהִי. 
</TD></TR><TR><TD>
<A NAME="1107"> </A>
<B>לז,כג</B> וַיְהִ֕י כַּֽאֲשֶׁר־בָּ֥א יוֹסֵ֖ף אֶל־אֶחָ֑יו וַיַּפְשִׁ֤יטוּ אֶת־יוֹסֵף֙ אֶת־כֻּתָּנְתּ֔וֹ אֶת־כְּתֹ֥נֶת הַפַּסִּ֖ים אֲשֶׁ֥ר עָלָֽיו׃
</TD><TD>
וַהֲוָה, כַּד אֲתָא יוֹסֵף לְוָת אֲחוֹהִי; וְאַשְׁלַחוּ יָת יוֹסֵף יָת כִּתּוּנֵיהּ, יָת כִּתּוּנָא דְּפַסֵּי דַּעֲלוֹהִי. 
</TD></TR><TR><TD>
<A NAME="1108"> </A>
<B>לז,כד</B> וַיִּ֨קָּחֻ֔הוּ וַיַּשְׁלִ֥כוּ אֹת֖וֹ הַבֹּ֑רָה וְהַבּ֣וֹר רֵ֔ק אֵ֥ין בּ֖וֹ מָֽיִם׃
</TD><TD>
וְנַסְבּוּהִי--וּרְמוֹ יָתֵיהּ, לְגֻבָּא; וְגֻבָּא רֵיקָן, לֵית בֵּיהּ מַיָּא. 
</TD></TR><TR><TD>
<A NAME="1109"> </A>
<B>לז,כה</B> וַיֵּֽשְׁבוּ֮ לֶֽאֱכָל־לֶחֶם֒ וַיִּשְׂא֤וּ עֵֽינֵיהֶם֙ וַיִּרְא֔וּ וְהִנֵּה֙ אֹֽרְחַ֣ת יִשְׁמְעֵאלִ֔ים בָּאָ֖ה מִגִּלְעָ֑ד וּגְמַלֵּיהֶ֣ם נֹֽשְׂאִ֗ים נְכֹאת֙ וּצְרִ֣י וָלֹ֔ט הֽוֹלְכִ֖ים לְהוֹרִ֥יד מִצְרָֽיְמָה׃
</TD><TD>
וְאַסְחַרוּ, לְמֵיכַל לַחְמָא, וּזְקַפוּ עֵינֵיהוֹן וַחֲזוֹ, וְהָא שְׁיָרַת עַרְבָּאֵי אָתְיָא מִגִּלְעָד; וְגַמְלֵיהוֹן טְעִינִין, שְׁעַף וּקְטַף וּלְטוֹם--אָזְלִין, לְאַחָתָא לְמִצְרָיִם. 
</TD></TR><TR><TD>
<A NAME="1110"> </A>
<B>לז,כו</B> וַיֹּ֥אמֶר יְהוּדָ֖ה אֶל־אֶחָ֑יו מַה־בֶּ֗צַע כִּ֤י נַֽהֲרֹג֙ אֶת־אָחִ֔ינוּ וְכִסִּ֖ינוּ אֶת־דָּמֽוֹ׃
</TD><TD>
וַאֲמַר יְהוּדָה, לַאֲחוֹהִי:  מָא מָמוֹן נִתְהֲנֵי לַנָא, אֲרֵי נִקְטוֹל יָת אֲחוּנָא, וּנְכַסֵּי, עַל דְּמֵיהּ. 
</TD></TR><TR><TD>
<A NAME="1111"> </A>
<B>לז,כז</B> לְכ֞וּ וְנִמְכְּרֶ֣נּוּ לַיִּשְׁמְעֵאלִ֗ים וְיָדֵ֨נוּ֙ אַל־תְּהִי־ב֔וֹ כִּֽי־אָחִ֥ינוּ בְשָׂרֵ֖נוּ ה֑וּא וַֽיִּשְׁמְע֖וּ אֶחָֽיו׃
</TD><TD>
אֵיתוֹ וּנְזַבְּנִנֵּיהּ לְעַרְבָּאֵי, וִידַנָא לָא תְּהֵי בֵּיהּ, אֲרֵי אֲחוּנָא בִּסְרַנָא, הוּא; וְקַבִּילוּ מִנֵּיהּ, אֲחוֹהִי. 
</TD></TR><TR><TD>
<A NAME="1112"> </A>
<B>לז,כח</B> וַיַּֽעַבְרוּ֩ אֲנָשִׁ֨ים מִדְיָנִ֜ים סֹֽחֲרִ֗ים וַֽיִּמְשְׁכוּ֙ וַיַּֽעֲל֤וּ אֶת־יוֹסֵף֙ מִן־הַבּ֔וֹר וַיִּמְכְּר֧וּ אֶת־יוֹסֵ֛ף לַיִּשְׁמְעֵאלִ֖ים בְּעֶשְׂרִ֣ים כָּ֑סֶף וַיָּבִ֥יאוּ אֶת־יוֹסֵ֖ף מִצְרָֽיְמָה׃
</TD><TD>
וַעֲבַרוּ גֻּבְרֵי מִדְיַנָאֵי תַּגָּרֵי, וּנְגַדוּ וַאֲסִיקוּ יָת יוֹסֵף מִן גֻּבָּא, וְזַבִּינוּ יָת יוֹסֵף, לְעַרְבָּאֵי בְּעַסְרִין כְּסַף; וְאֵיתִיאוּ יָת יוֹסֵף, לְמִצְרָיִם. 
</TD></TR><TR><TD>
<A NAME="1113"> </A>
<B>לז,כט</B> וַיָּ֤שָׁב רְאוּבֵן֙ אֶל־הַבּ֔וֹר וְהִנֵּ֥ה אֵין־יוֹסֵ֖ף בַּבּ֑וֹר וַיִּקְרַ֖ע אֶת־בְּגָדָֽיו׃
</TD><TD>
וְתָב רְאוּבֵן לְגֻבָּא, וְהָא לֵית יוֹסֵף בְּגֻבָּא; וּבַזַּע, יָת לְבוּשׁוֹהִי. 
</TD></TR><TR><TD>
<A NAME="1114"> </A>
<B>לז,ל</B> וַיָּ֥שָׁב אֶל־אֶחָ֖יו וַיֹּאמַ֑ר הַיֶּ֣לֶד אֵינֶ֔נּוּ וַֽאֲנִ֖י אָ֥נָה אֲנִי־בָֽא׃
</TD><TD>
וְתָב לְוָת אֲחוֹהִי, וַאֲמַר:  עוּלֵימָא לָיְתוֹהִי, וַאֲנָא לְאָן אֲנָא אָתֵי. 
</TD></TR><TR><TD>
<A NAME="1115"> </A>
<B>לז,לא</B> וַיִּקְח֖וּ אֶת־כְּתֹ֣נֶת יוֹסֵ֑ף וַֽיִּשְׁחֲטוּ֙ שְׂעִ֣יר עִזִּ֔ים וַיִּטְבְּל֥וּ אֶת־הַכֻּתֹּ֖נֶת בַּדָּֽם׃
</TD><TD>
וּנְסִיבוּ, יָת כִּתּוּנָא דְּיוֹסֵף; וּנְכַסוּ צְפִיר בַּר עִזֵּי, וּטְבַלוּ יָת כִּתּוּנָא בִּדְמָא. 
</TD></TR><TR><TD>
<A NAME="1116"> </A>
<B>לז,לב</B> וַֽיְשַׁלְּח֞וּ אֶת־כְּתֹ֣נֶת הַפַּסִּ֗ים וַיָּבִ֨יאוּ֙ אֶל־אֲבִיהֶ֔ם וַיֹּֽאמְר֖וּ זֹ֣את מָצָ֑אנוּ הַכֶּר־נָ֗א הַכְּתֹ֧נֶת בִּנְךָ֛ הִ֖וא אִם־לֹֽא׃
</TD><TD>
וְשַׁלַּחוּ יָת כִּתּוּנָא דְּפַסֵּי, וְאֵיתִיאוּ לַאֲבוּהוֹן, וַאֲמַרוּ, דָּא אַשְׁכַּחְנָא:  אִשְׁתְּמוֹדַע כְּעַן, הֲכִתּוּנָא דִּבְרָךְ הִיא--אִם לָא. 
</TD></TR><TR><TD>
<A NAME="1117"> </A>
<B>לז,לג</B> וַיַּכִּירָ֤הּ וַיֹּ֨אמֶר֙ כְּתֹ֣נֶת בְּנִ֔י חַיָּ֥ה רָעָ֖ה אֲכָלָ֑תְהוּ טָרֹ֥ף טֹרַ֖ף יוֹסֵֽף׃
</TD><TD>
וְאִשְׁתְּמוֹדְעַהּ וַאֲמַר כִּתּוּנָא דִּבְרִי, חַיְתָא בִּשְׁתָּא אֲכַלְתֵּיהּ; מִקְטָל קְטִיל, יוֹסֵף. 
</TD></TR><TR><TD>
<A NAME="1118"> </A>
<B>לז,לד</B> וַיִּקְרַ֤ע יַֽעֲקֹב֙ שִׂמְלֹתָ֔יו וַיָּ֥שֶׂם שַׂ֖ק בְּמָתְנָ֑יו וַיִּתְאַבֵּ֥ל עַל־בְּנ֖וֹ יָמִ֥ים רַבִּֽים׃
</TD><TD>
וּבַזַּע יַעֲקוֹב לְבוּשׁוֹהִי, וַאֲסַר שַׂקָּא בְּחַרְצֵיהּ; וְאִתְאַבַּל עַל בְּרֵיהּ, יוֹמִין סַגִּיאִין. 
</TD></TR><TR><TD>
<A NAME="1119"> </A>
<B>לז,לה</B> וַיָּקֻמוּ֩ כָל־בָּנָ֨יו וְכָל־בְּנֹתָ֜יו לְנַֽחֲמ֗וֹ וַיְמָאֵן֙ לְהִתְנַחֵ֔ם וַיֹּ֕אמֶר כִּֽי־אֵרֵ֧ד אֶל־בְּנִ֛י אָבֵ֖ל שְׁאֹ֑לָה וַיֵּ֥בְךְּ אֹת֖וֹ אָבִֽיו׃
</TD><TD>
וְקָמוּ כָּל בְּנוֹהִי וְכָל בְּנָתֵיהּ לְנַחָמוּתֵיהּ, וְסָרֵיב לְקַבָּלָא תַּנְחוּמִין, וַאֲמַר, אֲרֵי אֵיחוֹת לְוָת בְּרִי כִּד אֲבֵילְנָא לִשְׁאוֹל; וּבְכָא יָתֵיהּ, אֲבוּהִי. 
</TD></TR><TR><TD>
<A NAME="1120"> </A>
<B>לז,לו</B> וְהַ֨מְּדָנִ֔ים מָֽכְר֥וּ אֹת֖וֹ אֶל־מִצְרָ֑יִם לְפֽוֹטִיפַר֙ סְרִ֣יס פַּרְעֹ֔ה שַׂ֖ר הַטַּבָּחִֽים׃ {פ}
</TD><TD>
וּמִדְיַנָאֵי--זַבִּינוּ יָתֵיהּ, לְמִצְרָיִם:  לְפוֹטִיפַר רַבָּא דְּפַרְעֹה, רַב קָטוֹלַיָּא. {פ}
</TD></TR><TR><TD>
<A NAME="1121"> </A>
<B>לח,א</B> וַֽיְהִי֙ בָּעֵ֣ת הַהִ֔וא וַיֵּ֥רֶד יְהוּדָ֖ה מֵאֵ֣ת אֶחָ֑יו וַיֵּ֛ט עַד־אִ֥ישׁ עֲדֻלָּמִ֖י וּשְׁמ֥וֹ חִירָֽה׃
</TD><TD>
וַהֲוָה בְּעִדָּנָא הַהוּא, וּנְחַת יְהוּדָה מִלְּוָת אֲחוֹהִי; וּסְטָא לְוָת גֻּבְרָא עֲדֻלְמָאָה, וּשְׁמֵיהּ חִירָה. 
</TD></TR><TR><TD>
<A NAME="1122"> </A>
<B>לח,ב</B> וַיַּרְא־שָׁ֧ם יְהוּדָ֛ה בַּת־אִ֥ישׁ כְּנַֽעֲנִ֖י וּשְׁמ֣וֹ שׁ֑וּעַ וַיִּקָּחֶ֖הָ וַיָּבֹ֥א אֵלֶֽיהָ׃
</TD><TD>
וַחֲזָא תַּמָּן יְהוּדָה בַּת גְּבַר תַּגָּר, וּשְׁמֵיהּ שׁוּעַ; וְנַסְבַּהּ, וְעָאל לְוָתַהּ. 
</TD></TR><TR><TD>
<A NAME="1123"> </A>
<B>לח,ג</B> וַתַּ֖הַר וַתֵּ֣לֶד בֵּ֑ן וַיִּקְרָ֥א אֶת־שְׁמ֖וֹ עֵֽר׃
</TD><TD>
וְעַדִּיאַת, וִילֵידַת בַּר; וּקְרָא יָת שְׁמֵיהּ, עֵר. 
</TD></TR><TR><TD>
<A NAME="1124"> </A>
<B>לח,ד</B> וַתַּ֥הַר ע֖וֹד וַתֵּ֣לֶד בֵּ֑ן וַתִּקְרָ֥א אֶת־שְׁמ֖וֹ אוֹנָֽן׃
</TD><TD>
וְעַדִּיאַת עוֹד, וִילֵידַת בַּר; וּקְרָת יָת שְׁמֵיהּ, אוֹנָן. 
</TD></TR><TR><TD>
<A NAME="1125"> </A>
<B>לח,ה</B> וַתֹּ֤סֶף עוֹד֙ וַתֵּ֣לֶד בֵּ֔ן וַתִּקְרָ֥א אֶת־שְׁמ֖וֹ שֵׁלָ֑ה וְהָיָ֥ה בִכְזִ֖יב בְּלִדְתָּ֥הּ אֹתֽוֹ׃
</TD><TD>
וְאוֹסֵיפַת עוֹד וִילֵידַת בַּר, וּקְרָת יָת שְׁמֵיהּ שֵׁלָה; וַהֲוָה בִּכְזִיב, כַּד יְלֵידַת יָתֵיהּ. 
</TD></TR><TR><TD>
<A NAME="1126"> </A>
<B>לח,ו</B> וַיִּקַּ֧ח יְהוּדָ֛ה אִשָּׁ֖ה לְעֵ֣ר בְּכוֹר֑וֹ וּשְׁמָ֖הּ תָּמָֽר׃
</TD><TD>
וּנְסֵיב יְהוּדָה אִתְּתָא, לְעֵר בֻּכְרֵיהּ; וּשְׁמַהּ, תָּמָר. 
</TD></TR><TR><TD>
<A NAME="1127"> </A>
<B>לח,ז</B> וַיְהִ֗י עֵ֚ר בְּכ֣וֹר יְהוּדָ֔ה רַ֖ע בְּעֵינֵ֣י יְהוָ֑ה וַיְמִתֵ֖הוּ יְהוָֽה׃
</TD><TD>
וַהֲוָה, עֵר בֻּכְרֵיהּ דִּיהוּדָה--בִּישׁ, קֳדָם יְיָ; וַאֲמִיתֵיהּ, יְיָ. 
</TD></TR><TR><TD>
<A NAME="1128"> </A>
<B>לח,ח</B> וַיֹּ֤אמֶר יְהוּדָה֙ לְאוֹנָ֔ן בֹּ֛א אֶל־אֵ֥שֶׁת אָחִ֖יךָ וְיַבֵּ֣ם אֹתָ֑הּ וְהָקֵ֥ם זֶ֖רַע לְאָחִֽיךָ׃
</TD><TD>
וַאֲמַר יְהוּדָה לְאוֹנָן, עוֹל לְוָת אִתַּת אֲחוּךְ וְיַבֵּים יָתַהּ; וַאֲקֵים זַרְעָא, לַאֲחוּךְ. 
</TD></TR><TR><TD>
<A NAME="1129"> </A>
<B>לח,ט</B> וַיֵּ֣דַע אוֹנָ֔ן כִּ֛י לֹּ֥א ל֖וֹ יִֽהְיֶ֣ה הַזָּ֑רַע וְהָיָ֞ה אִם־בָּ֨א אֶל־אֵ֤שֶׁת אָחִיו֙ וְשִׁחֵ֣ת אַ֔רְצָה לְבִלְתִּ֥י נְתָן־זֶ֖רַע לְאָחִֽיו׃
</TD><TD>
וִידַע אוֹנָן, אֲרֵי לָא עַל שְׁמֵיהּ מִתְקְרֵי זַרְעָא; וְהָוֵי כַּד עָלֵיל לְוָת אִתַּת אֲחוּהִי, וּמְחַבֵּיל אוֹרְחֵיהּ עַל אַרְעָא, בְּדִיל דְּלָא לְקַיָּמָא זַרְעָא, לַאֲחוּהִי. 
</TD></TR><TR><TD>
<A NAME="1130"> </A>
<B>לח,י</B> וַיֵּ֛רַע בְּעֵינֵ֥י יְהוָ֖ה אֲשֶׁ֣ר עָשָׂ֑ה וַיָּ֖מֶת גַּם־אֹתֽוֹ׃
</TD><TD>
וּבְאֵישׁ קֳדָם יְיָ, דַּעֲבַד; וַאֲמִית, אַף יָתֵיהּ. 
</TD></TR><TR><TD>
<A NAME="1131"> </A>
<B>לח,יא</B> וַיֹּ֣אמֶר יְהוּדָה֩ לְתָמָ֨ר כַּלָּת֜וֹ שְׁבִ֧י אַלְמָנָ֣ה בֵית־אָבִ֗יךְ עַד־יִגְדַּל֙ שֵׁלָ֣ה בְנִ֔י כִּ֣י אָמַ֔ר פֶּן־יָמ֥וּת גַּם־ה֖וּא כְּאֶחָ֑יו וַתֵּ֣לֶךְ תָּמָ֔ר וַתֵּ֖שֶׁב בֵּ֥ית אָבִֽיהָ׃
</TD><TD>
וַאֲמַר יְהוּדָה לְתָמָר כַּלְּתֵיהּ תִּיבִי אַרְמְלָא בֵּית אֲבוּיִיךְ, עַד דְּיִרְבֵּי שֵׁלָה בְּרִי--אֲרֵי אֲמַר, דִּלְמָא יְמוּת אַף הוּא כַּאֲחוֹהִי; וַאֲזַלַת תָּמָר, וִיתֵיבַת בֵּית אֲבוּהָא. 
</TD></TR><TR><TD>
<A NAME="1132"> </A>
<B>לח,יב</B> וַיִּרְבּוּ֙ הַיָּמִ֔ים וַתָּ֖מָת בַּת־שׁ֣וּעַ אֵֽשֶׁת־יְהוּדָ֑ה וַיִּנָּ֣חֶם יְהוּדָ֗ה וַיַּ֜עַל עַל־גֹּֽזְזֵ֤י צֹאנוֹ֙ ה֗וּא וְחִירָ֛ה רֵעֵ֥הוּ הָֽעֲדֻלָּמִ֖י תִּמְנָֽתָה׃
</TD><TD>
וּסְגִיאוּ, יוֹמַיָּא, וּמֵיתַת, בַּת שׁוּעַ אִתַּת יְהוּדָה; וְאִתְנַחַם יְהוּדָה, וּסְלֵיק עַל גָּזְזֵי עָנֵיהּ הוּא וְחִירָה רָחֲמֵיהּ עֲדֻלְמָאָה--לְתִמְנָת. 
</TD></TR><TR><TD>
<A NAME="1133"> </A>
<B>לח,יג</B> וַיֻּגַּ֥ד לְתָמָ֖ר לֵאמֹ֑ר הִנֵּ֥ה חָמִ֛יךְ עֹלֶ֥ה תִמְנָ֖תָה לָגֹ֥ז צֹאנֽוֹ׃
</TD><TD>
וְאִתְחַוַּא לְתָמָר, לְמֵימַר:  הָא חֲמוּיִיךְ סָלֵיק לְתִמְנָת, לְמִגַּז עָנֵיהּ. 
</TD></TR><TR><TD>
<A NAME="1134"> </A>
<B>לח,יד</B> וַתָּסַר֩ בִּגְדֵ֨י אַלְמְנוּתָ֜הּ מֵֽעָלֶ֗יהָ וַתְּכַ֤ס בַּצָּעִיף֙ וַתִּתְעַלָּ֔ף וַתֵּ֨שֶׁב֙ בְּפֶ֣תַח עֵינַ֔יִם אֲשֶׁ֖ר עַל־דֶּ֣רֶךְ תִּמְנָ֑תָה כִּ֤י רָֽאֲתָה֙ כִּֽי־גָדַ֣ל שֵׁלָ֔ה וְהִ֕וא לֹֽא־נִתְּנָ֥ה ל֖וֹ לְאִשָּֽׁה׃
</TD><TD>
וְאַעְדִּיאַת לְבוּשֵׁי אַרְמְלוּתַהּ מִנַּהּ, וְאִתְכַּסִּיאַת בְּעִיפָא וְאִתַּקַּנַת, וִיתֵיבַת בְּפָרָשׁוּת עֵינַיִם, דְּעַל אוֹרַח תִּמְנָת:  אֲרֵי חֲזָת, אֲרֵי רְבָא שֵׁלָה, וְהִיא, לָא אִתְיְהֵיבַת לֵיהּ לְאִתּוּ. 
</TD></TR><TR><TD>
<A NAME="1135"> </A>
<B>לח,טו</B> וַיִּרְאֶ֣הָ יְהוּדָ֔ה וַֽיַּחְשְׁבֶ֖הָ לְזוֹנָ֑ה כִּ֥י כִסְּתָ֖ה פָּנֶֽיהָ׃
</TD><TD>
וַחֲזַהּ יְהוּדָה, וְחַשְׁבַּהּ כְּנָפְקַת בָּרָא:  אֲרֵי כַּסִּיאַת, אַפַּהָא. 
</TD></TR><TR><TD>
<A NAME="1136"> </A>
<B>לח,טז</B> וַיֵּ֨ט אֵלֶ֜יהָ אֶל־הַדֶּ֗רֶךְ וַיֹּ֨אמֶר֙ הָֽבָה־נָּא֙ אָב֣וֹא אֵלַ֔יִךְ כִּ֚י לֹ֣א יָדַ֔ע כִּ֥י כַלָּת֖וֹ הִ֑וא וַתֹּ֨אמֶר֙ מַה־תִּתֶּן־לִ֔י כִּ֥י תָב֖וֹא אֵלָֽי׃
</TD><TD>
וּסְטָא לְוָתַהּ לְאוֹרְחָא, וַאֲמַר הַבִי כְּעַן אֵיעוֹל לְוָתִיךְ, אֲרֵי לָא יְדַע, אֲרֵי כַּלְּתֵיהּ הִיא; וַאֲמַרַת, מָא תִּתֵּין לִי, אֲרֵי תֵּיעוֹל, לְוָתִי. 
</TD></TR><TR><TD>
<A NAME="1137"> </A>
<B>לח,יז</B> וַיֹּ֕אמֶר אָֽנֹכִ֛י אֲשַׁלַּ֥ח גְּדִֽי־עִזִּ֖ים מִן־הַצֹּ֑אן וַתֹּ֕אמֶר אִם־תִּתֵּ֥ן עֵֽרָב֖וֹן עַ֥ד שָׁלְחֶֽךָ׃
</TD><TD>
וַאֲמַר, אֲנָא אֲשַׁדַּר גַּדְיָא בַּר עִזֵּי מִן עָנָא; וַאֲמַרַת, אִם תִּתֵּין מַשְׁכּוֹנָא עַד דְּתִשְׁלַח. 
</TD></TR><TR><TD>
<A NAME="1138"> </A>
<B>לח,יח</B> וַיֹּ֗אמֶר מָ֣ה הָֽעֵרָבוֹן֮ אֲשֶׁ֣ר אֶתֶּן־לָךְ֒ וַתֹּ֗אמֶר חֹתָֽמְךָ֙ וּפְתִילֶ֔ךָ וּמַטְּךָ֖ אֲשֶׁ֣ר בְּיָדֶ֑ךָ וַיִּתֶּן־לָ֛הּ וַיָּבֹ֥א אֵלֶ֖יהָ וַתַּ֥הַר לֽוֹ׃
</TD><TD>
וַאֲמַר, מָא מַשְׁכּוֹנָא דְּאֶתֵּין לִיךְ, וַאֲמַרַת עִזְקְתָךְ וְשׁוֹשִׁפָּךְ, וְחֻטְרָךְ דְּבִידָךְ; וִיהַב לַהּ וְעָאל לְוָתַהּ, וְעַדִּיאַת לֵיהּ. 
</TD></TR><TR><TD>
<A NAME="1139"> </A>
<B>לח,יט</B> וַתָּ֣קָם וַתֵּ֔לֶךְ וַתָּ֥סַר צְעִיפָ֖הּ מֵֽעָלֶ֑יהָ וַתִּלְבַּ֖שׁ בִּגְדֵ֥י אַלְמְנוּתָֽהּ׃
</TD><TD>
וְקַמַת וַאֲזַלַת, וְאַעְדִּיאַת עִיפַהּ מִנַּהּ; וּלְבֵישַׁת, לְבוּשֵׁי אַרְמְלוּתַהּ. 
</TD></TR><TR><TD>
<A NAME="1140"> </A>
<B>לח,כ</B> וַיִּשְׁלַ֨ח יְהוּדָ֜ה אֶת־גְּדִ֣י הָֽעִזִּ֗ים בְּיַד֙ רֵעֵ֣הוּ הָֽעֲדֻלָּמִ֔י לָקַ֥חַת הָעֵֽרָב֖וֹן מִיַּ֣ד הָֽאִשָּׁ֑ה וְלֹ֖א מְצָאָֽהּ׃
</TD><TD>
וְשַׁדַּר יְהוּדָה יָת גַּדְיָא בַּר עִזֵּי, בְּיַד רָחֲמֵיהּ עֲדֻלְמָאָה, לְמִסַּב מַשְׁכּוֹנָא, מִיְּדָא דְּאִתְּתָא; וְלָא, אַשְׁכְּחַהּ. 
</TD></TR><TR><TD>
<A NAME="1141"> </A>
<B>לח,כא</B> וַיִּשְׁאַ֞ל אֶת־אַנְשֵׁ֤י מְקֹמָהּ֙ לֵאמֹ֔ר אַיֵּ֧ה הַקְּדֵשָׁ֛ה הִ֥וא בָֽעֵינַ֖יִם עַל־הַדָּ֑רֶךְ וַיֹּ֣אמְר֔וּ לֹֽא־הָיְתָ֥ה בָזֶ֖ה קְדֵשָֽׁה׃
</TD><TD>
וּשְׁאֵיל יָת אֲנָשֵׁי אַתְרַהּ, לְמֵימַר, אָן מְקַדַּשְׁתָּא דְּהִיא בְּעֵינַיִם, עַל אוֹרְחָא; וַאֲמַרוּ, לֵית הָכָא מְקַדַּשְׁתָּא. 
</TD></TR><TR><TD>
<A NAME="1142"> </A>
<B>לח,כב</B> וַיָּ֨שָׁב֙ אֶל־יְהוּדָ֔ה וַיֹּ֖אמֶר לֹ֣א מְצָאתִ֑יהָ וְגַ֨ם אַנְשֵׁ֤י הַמָּקוֹם֙ אָֽמְר֔וּ לֹֽא־הָיְתָ֥ה בָזֶ֖ה קְדֵשָֽׁה׃
</TD><TD>
וְתָב, לְוָת יְהוּדָה, וַאֲמַר, לָא אַשְׁכַּחְתַּהּ; וְאַף אֲנָשֵׁי אַתְרָא אֲמַרוּ, לֵית הָכָא מְקַדַּשְׁתָּא. 
</TD></TR><TR><TD>
<A NAME="1143"> </A>
<B>לח,כג</B> וַיֹּ֤אמֶר יְהוּדָה֙ תִּֽקַּֽח־לָ֔הּ פֶּ֖ן נִֽהְיֶ֣ה לָב֑וּז הִנֵּ֤ה שָׁלַ֨חְתִּי֙ הַגְּדִ֣י הַזֶּ֔ה וְאַתָּ֖ה לֹ֥א מְצָאתָֽהּ׃
</TD><TD>
וַאֲמַר יְהוּדָה תִּסַּב לַהּ, דִּלְמָא נְהֵי חוֹךְ; הָא שַׁדַּרִית גַּדְיָא הָדֵין, וְאַתְּ לָא אַשְׁכַּחְתַּהּ. 
</TD></TR><TR><TD>
<A NAME="1144"> </A>
<B>לח,כד</B> וַיְהִ֣י ׀ כְּמִשְׁלֹ֣שׁ חֳדָשִׁ֗ים וַיֻּגַּ֨ד לִֽיהוּדָ֤ה לֵאמֹר֙ זָֽנְתָה֙ תָּמָ֣ר כַּלָּתֶ֔ךָ וְגַ֛ם הִנֵּ֥ה הָרָ֖ה לִזְנוּנִ֑ים וַיֹּ֣אמֶר יְהוּדָ֔ה הֽוֹצִיא֖וּהָ וְתִשָּׂרֵֽף׃
</TD><TD>
וַהֲוָה כְּתַלָּתוּת יַרְחַיָּא, וְאִתְחַוַּא לִיהוּדָה לְמֵימַר זַנִּיאַת תָּמָר כַּלְּתָךְ, וְאַף הָא מְעַדְּיָא, מִזְּנוּתַהּ; וַאֲמַר יְהוּדָה, אַפְּקוּהָא וְתִתּוֹקַד. 
</TD></TR><TR><TD>
<A NAME="1145"> </A>
<B>לח,כה</B> הִ֣וא מוּצֵ֗את וְהִ֨יא שָֽׁלְחָ֤ה אֶל־חָמִ֨יהָ֙ לֵאמֹ֔ר לְאִישׁ֙ אֲשֶׁר־אֵ֣לֶּה לּ֔וֹ אָֽנֹכִ֖י הָרָ֑ה וַתֹּ֨אמֶר֙ הַכֶּר־נָ֔א לְמִ֞י הַחֹתֶ֧מֶת וְהַפְּתִילִ֛ים וְהַמַּטֶּ֖ה הָאֵֽלֶּה׃
</TD><TD>
הִיא מִתַּפְקָא, וְהִיא שְׁלַחַת לַחֲמוּהָא לְמֵימַר, לִגְבַר דְּאִלֵּין דִּילֵיהּ, מִנֵּיהּ אֲנָא מְעַדְּיָא; וַאֲמַרַת, אִשְׁתְּמוֹדַע כְּעַן--דְּמַאן עִזְקְתָא וְשׁוֹשִׁפַּיָּא וְחֻטְרָא, הָאִלֵּין. 
</TD></TR><TR><TD>
<A NAME="1146"> </A>
<B>לח,כו</B> וַיַּכֵּ֣ר יְהוּדָ֗ה וַיֹּ֨אמֶר֙ צָֽדְקָ֣ה מִמֶּ֔נִּי כִּֽי־עַל־כֵּ֥ן לֹֽא־נְתַתִּ֖יהָ לְשֵׁלָ֣ה בְנִ֑י וְלֹֽא־יָסַ֥ף ע֖וֹד לְדַעְתָּֽהּ׃
</TD><TD>
וְאִשְׁתְּמוֹדַע יְהוּדָה, וַאֲמַר זַכָּאָה מִנִּי מְעַדְּיָא, אֲרֵי עַל כֵּין לָא יְהַבְתַּהּ, לְשֵׁלָה בְּרִי; וְלָא אוֹסֵיף עוֹד, לְמִדְּעַהּ. 
</TD></TR><TR><TD>
<A NAME="1147"> </A>
<B>לח,כז</B> וַיְהִ֖י בְּעֵ֣ת לִדְתָּ֑הּ וְהִנֵּ֥ה תְאוֹמִ֖ים בְּבִטְנָֽהּ׃
</TD><TD>
וַהֲוָה, בְּעִדָּן מֵילְדַהּ; וְהָא תְּיוֹמִין, בִּמְעַהָא. 
</TD></TR><TR><TD>
<A NAME="1148"> </A>
<B>לח,כח</B> וַיְהִ֥י בְלִדְתָּ֖הּ וַיִּתֶּן־יָ֑ד וַתִּקַּ֣ח הַמְיַלֶּ֗דֶת וַתִּקְשֹׁ֨ר עַל־יָד֤וֹ שָׁנִי֙ לֵאמֹ֔ר זֶ֖ה יָצָ֥א רִֽאשֹׁנָֽה׃
</TD><TD>
וַהֲוָה בְּמֵילְדַהּ, וִיהַב יְדָא; וּנְסֵיבַת חָיְתָא, וּקְטַרַת עַל יְדֵיהּ זְהוֹרִיתָא לְמֵימַר, דֵּין, נְפַק קַדְמוּתָא. 
</TD></TR><TR><TD>
<A NAME="1149"> </A>
<B>לח,כט</B> וַיְהִ֣י ׀ כְּמֵשִׁ֣יב יָד֗וֹ וְהִנֵּה֙ יָצָ֣א אָחִ֔יו וַתֹּ֕אמֶר מַה־פָּרַ֖צְתָּ עָלֶ֣יךָ פָּ֑רֶץ וַיִּקְרָ֥א שְׁמ֖וֹ פָּֽרֶץ׃
</TD><TD>
וַהֲוָה כַּד אֲתֵיב יְדֵיהּ, וְהָא נְפַק אֲחוּהִי, וַאֲמַרַת, מָא תְּקוֹף סַגִּי עֲלָךְ לְמִתְקַף; וּקְרָא שְׁמֵיהּ, פָּרֶץ. 
</TD></TR><TR><TD>
<A NAME="1150"> </A>
<B>לח,ל</B> וְאַחַר֙ יָצָ֣א אָחִ֔יו אֲשֶׁ֥ר עַל־יָד֖וֹ הַשָּׁנִ֑י וַיִּקְרָ֥א שְׁמ֖וֹ זָֽרַח׃ {ס}
</TD><TD>
וּבָתַר כֵּין נְפַק אֲחוּהִי, דְּעַל יְדֵיהּ זְהוֹרִיתָא; וּקְרָא שְׁמֵיהּ, זָרַח. {ס}
</TD></TR><TR><TD>
<A NAME="1151"> </A>
<B>לט,א</B> וְיוֹסֵ֖ף הוּרַ֣ד מִצְרָ֑יְמָה וַיִּקְנֵ֡הוּ פּֽוֹטִיפַר֩ סְרִ֨יס פַּרְעֹ֜ה שַׂ֤ר הַטַּבָּחִים֙ אִ֣ישׁ מִצְרִ֔י מִיַּד֙ הַיִּשְׁמְעֵאלִ֔ים אֲשֶׁ֥ר הֽוֹרִדֻ֖הוּ שָֽׁמָּה׃
</TD><TD>
וְיוֹסֵף, אִתָּחַת לְמִצְרָיִם; וְזַבְנֵיהּ פּוֹטִיפַר רַבָּא דְּפַרְעֹה רַב קָטוֹלַיָּא, גֻּבְרָא מִצְרָאָה, מִיְּדָא דְּעַרְבָּאֵי, דְּאַחֲתוּהִי לְתַמָּן. 
</TD></TR><TR><TD>
<A NAME="1152"> </A>
<B>לט,ב</B> וַיְהִ֤י יְהוָה֙ אֶת־יוֹסֵ֔ף וַיְהִ֖י אִ֣ישׁ מַצְלִ֑יחַ וַיְהִ֕י בְּבֵ֖ית אֲדֹנָ֥יו הַמִּצְרִֽי׃
</TD><TD>
וַהֲוָה מֵימְרָא דַּייָ בְּסַעֲדֵיהּ דְּיוֹסֵף, וַהֲוָה גְּבַר מַצְלַח; וַהֲוָה, בְּבֵית רִבּוֹנֵיהּ מִצְרָאָה. 
</TD></TR><TR><TD>
<A NAME="1153"> </A>
<B>לט,ג</B> וַיַּ֣רְא אֲדֹנָ֔יו כִּ֥י יְהוָ֖ה אִתּ֑וֹ וְכֹל֙ אֲשֶׁר־ה֣וּא עֹשֶׂ֔ה יְהוָ֖ה מַצְלִ֥יחַ בְּיָדֽוֹ׃
</TD><TD>
וַחֲזָא רִבּוֹנֵיהּ, אֲרֵי מֵימְרָא דַּייָ בְּסַעֲדֵיהּ; וְכֹל דְּהוּא עָבֵיד, יְיָ מַצְלַח בִּידֵיהּ. 
</TD></TR><TR><TD>
<A NAME="1154"> </A>
<B>לט,ד</B> וַיִּמְצָ֨א יוֹסֵ֥ף חֵ֛ן בְּעֵינָ֖יו וַיְשָׁ֣רֶת אֹת֑וֹ וַיַּפְקִדֵ֨הוּ֙ עַל־בֵּית֔וֹ וְכָל־יֶשׁ־ל֖וֹ נָתַ֥ן בְּיָדֽוֹ׃
</TD><TD>
וְאַשְׁכַּח יוֹסֵף רַחֲמִין בְּעֵינוֹהִי, וְשַׁמֵּישׁ יָתֵיהּ; וּמַנְּיֵיהּ, עַל בֵּיתֵיהּ, וְכָל דְּאִית לֵיהּ, מְסַר בִּידֵיהּ. 
</TD></TR><TR><TD>
<A NAME="1155"> </A>
<B>לט,ה</B> וַיְהִ֡י מֵאָז֩ הִפְקִ֨יד אֹת֜וֹ בְּבֵית֗וֹ וְעַל֙ כָּל־אֲשֶׁ֣ר יֶשׁ־ל֔וֹ וַיְבָ֧רֶךְ יְהוָ֛ה אֶת־בֵּ֥ית הַמִּצְרִ֖י בִּגְלַ֣ל יוֹסֵ֑ף וַיְהִ֞י בִּרְכַּ֤ת יְהוָה֙ בְּכָל־אֲשֶׁ֣ר יֶשׁ־ל֔וֹ בַּבַּ֖יִת וּבַשָּׂדֶֽה׃
</TD><TD>
וַהֲוָה מֵעִדָּן דְּמַנִּי יָתֵיהּ בְּבֵיתֵיהּ, וְעַל כָּל דְּאִית לֵיהּ, וּבָרֵיךְ יְיָ יָת בֵּית מִצְרָאָה, בְּדִיל יוֹסֵף; וַהֲוָה בִּרְכְתָא דַּייָ, בְּכָל דְּאִית לֵיהּ--בְּבֵיתָא, וּבְחַקְלָא. 
</TD></TR><TR><TD>
<A NAME="1156"> </A>
<B>לט,ו</B> וַיַּֽעֲזֹ֣ב כָּל־אֲשֶׁר־לוֹ֮ בְּיַד־יוֹסֵף֒ וְלֹֽא־יָדַ֤ע אִתּוֹ֙ מְא֔וּמָה כִּ֥י אִם־הַלֶּ֖חֶם אֲשֶׁר־ה֣וּא אוֹכֵ֑ל וַיְהִ֣י יוֹסֵ֔ף יְפֵה־תֹ֖אַר וִיפֵ֥ה מַרְאֶֽה׃
</TD><TD>
וּשְׁבַק כָּל דְּלֵיהּ, בִּידָא דְּיוֹסֵף, וְלָא יְדַע עִמֵּיהּ מִדָּעַם, אֱלָהֵין לַחְמָא דְּהוּא אָכֵיל; וַהֲוָה יוֹסֵף, שַׁפִּיר בְּרֵיוָא וְיָאֵי בְּחֶזְוָא. 
</TD></TR><TR><TD>
<A NAME="1157"> </A>
<B>לט,ז</B> וַיְהִ֗י אַחַר֙ הַדְּבָרִ֣ים הָאֵ֔לֶּה וַתִּשָּׂ֧א אֵֽשֶׁת־אֲדֹנָ֛יו אֶת־עֵינֶ֖יהָ אֶל־יוֹסֵ֑ף וַתֹּ֖אמֶר שִׁכְבָ֥ה עִמִּֽי׃
</TD><TD>
וַהֲוָה, בָּתַר פִּתְגָמַיָּא הָאִלֵּין, וּזְקַפַת אִתַּת רִבּוֹנֵיהּ יָת עֵינַהָא, בְּיוֹסֵף; וַאֲמַרַת, שְׁכוֹב עִמִּי. 
</TD></TR><TR><TD>
<A NAME="1158"> </A>
<B>לט,ח</B> וַיְמָאֵ֓ן ׀ וַיֹּ֨אמֶר֙ אֶל־אֵ֣שֶׁת אֲדֹנָ֔יו הֵ֣ן אֲדֹנִ֔י לֹֽא־יָדַ֥ע אִתִּ֖י מַה־בַּבָּ֑יִת וְכֹ֥ל אֲשֶׁר־יֶשׁ־ל֖וֹ נָתַ֥ן בְּיָדִֽי׃
</TD><TD>
וְסָרֵיב--וַאֲמַר לְאִתַּת רִבּוֹנֵיהּ, הָא רִבּוֹנִי לָא יְדַע עִמִּי מָא בְּבֵיתָא; וְכֹל דְּאִית לֵיהּ, מְסַר בִּידִי. 
</TD></TR><TR><TD>
<A NAME="1159"> </A>
<B>לט,ט</B> אֵינֶ֨נּוּ גָד֜וֹל בַּבַּ֣יִת הַזֶּה֮ מִמֶּנִּי֒ וְלֹֽא־חָשַׂ֤ךְ מִמֶּ֨נִּי֙ מְא֔וּמָה כִּ֥י אִם־אוֹתָ֖ךְ בַּֽאֲשֶׁ֣ר אַתְּ־אִשְׁתּ֑וֹ וְאֵ֨יךְ אֶֽעֱשֶׂ֜ה הָֽרָעָ֤ה הַגְּדֹלָה֙ הַזֹּ֔את וְחָטָ֖אתִי לֵֽאלֹהִֽים׃
</TD><TD>
לֵית דְּרָב בְּבֵיתָא הָדֵין, מִנִּי, וְלָא מְנַע מִנִּי מִדָּעַם, אֱלָהֵין יָתִיךְ בְּדִיל דְּאַתְּ אִתְּתֵיהּ; וְאֵיכְדֵין אַעֲבֵיד בִּשְׁתָּא רַבְּתָא, הָדָא, וַאֲחוּב, קֳדָם יְיָ. 
</TD></TR><TR><TD>
<A NAME="1160"> </A>
<B>לט,י</B> וַיְהִ֕י כְּדַבְּרָ֥הּ אֶל־יוֹסֵ֖ף י֣וֹם ׀ י֑וֹם וְלֹֽא־שָׁמַ֥ע אֵלֶ֛יהָ לִשְׁכַּ֥ב אֶצְלָ֖הּ לִֽהְי֥וֹת עִמָּֽהּ׃
</TD><TD>
וַהֲוַה, כַּד מַלֵּילַת עִם יוֹסֵף יוֹם יוֹם; וְלָא קַבֵּיל מִנַּהּ לְמִשְׁכַּב לְוָתַהּ, לְמִהְוֵי עִמַּהּ. 
</TD></TR><TR><TD>
<A NAME="1161"> </A>
<B>לט,יא</B> וַֽיְהִי֙ כְּהַיּ֣וֹם הַזֶּ֔ה וַיָּבֹ֥א הַבַּ֖יְתָה לַֽעֲשׂ֣וֹת מְלַאכְתּ֑וֹ וְאֵ֨ין אִ֜ישׁ מֵֽאַנְשֵׁ֥י הַבַּ֛יִת שָׁ֖ם בַּבָּֽיִת׃
</TD><TD>
וַהֲוָה כְּיוֹמָא הָדֵין, וְעָאל לְבֵיתָא לְמִבְדַק בִּכְתָבֵי חֻשְׁבָּנֵיהּ; וְלֵית אֲנָשׁ מֵאֲנָשֵׁי בֵּיתָא, תַּמָּן--בְּבֵיתָא. 
</TD></TR><TR><TD>
<A NAME="1162"> </A>
<B>לט,יב</B> וַתִּתְפְּשֵׂ֧הוּ בְּבִגְד֛וֹ לֵאמֹ֖ר שִׁכְבָ֣ה עִמִּ֑י וַיַּֽעֲזֹ֤ב בִּגְדוֹ֙ בְּיָדָ֔הּ וַיָּ֖נָס וַיֵּצֵ֥א הַחֽוּצָה׃
</TD><TD>
וַאֲחַדְתֵּיהּ בִּלְבוּשֵׁיהּ לְמֵימַר, שְׁכוֹב עִמִּי; וְשַׁבְקֵיהּ לִלְבוּשֵׁיהּ בִּידַהּ, וַעֲרַק וּנְפַק לְשׁוּקָא. 
</TD></TR><TR><TD>
<A NAME="1163"> </A>
<B>לט,יג</B> וַֽיְהִי֙ כִּרְאוֹתָ֔הּ כִּֽי־עָזַ֥ב בִּגְד֖וֹ בְּיָדָ֑הּ וַיָּ֖נָס הַחֽוּצָה׃
</TD><TD>
וַהֲוָה, כַּד חֲזָת, אֲרֵי שַׁבְקֵיהּ לִלְבוּשֵׁיהּ, בִּידַהּ; וַעֲרַק, לְשׁוּקָא. 
</TD></TR><TR><TD>
<A NAME="1164"> </A>
<B>לט,יד</B> וַתִּקְרָ֞א לְאַנְשֵׁ֣י בֵיתָ֗הּ וַתֹּ֤אמֶר לָהֶם֙ לֵאמֹ֔ר רְא֗וּ הֵ֥בִיא לָ֛נוּ אִ֥ישׁ עִבְרִ֖י לְצַ֣חֶק בָּ֑נוּ בָּ֤א אֵלַי֙ לִשְׁכַּ֣ב עִמִּ֔י וָֽאֶקְרָ֖א בְּק֥וֹל גָּדֽוֹל׃
</TD><TD>
וּקְרָת לַאֲנָשֵׁי בֵּיתַהּ, וַאֲמַרַת לְהוֹן לְמֵימַר, חֲזוֹ אַיְתִי לַנָא גֻּבְרָא עִבְרָאָה, לְחַיָּכָא בַּנָא:  עָאל לְוָתִי לְמִשְׁכַּב עִמִּי, וּקְרֵית בְּקָלָא רָמָא. 
</TD></TR><TR><TD>
<A NAME="1165"> </A>
<B>לט,טו</B> וַיְהִ֣י כְשָׁמְע֔וֹ כִּֽי־הֲרִימֹ֥תִי קוֹלִ֖י וָֽאֶקְרָ֑א וַיַּֽעֲזֹ֤ב בִּגְדוֹ֙ אֶצְלִ֔י וַיָּ֖נָס וַיֵּצֵ֥א הַחֽוּצָה׃
</TD><TD>
וַהֲוָה כַּד שְׁמַע, אֲרֵי אֲרֵימִית קָלִי וּקְרֵית; וְשַׁבְקֵיהּ לִלְבוּשֵׁיהּ לְוָתִי, וַעֲרַק וּנְפַק לְשׁוּקָא. 
</TD></TR><TR><TD>
<A NAME="1166"> </A>
<B>לט,טז</B> וַתַּנַּ֥ח בִּגְד֖וֹ אֶצְלָ֑הּ עַד־בּ֥וֹא אֲדֹנָ֖יו אֶל־בֵּיתֽוֹ׃
</TD><TD>
וַאֲחֵיתְתֵּיהּ לִלְבוּשֵׁיהּ, לְוָתַהּ, עַד דְּעָאל רִבּוֹנֵיהּ, לְבֵיתֵיהּ. 
</TD></TR><TR><TD>
<A NAME="1167"> </A>
<B>לט,יז</B> וַתְּדַבֵּ֣ר אֵלָ֔יו כַּדְּבָרִ֥ים הָאֵ֖לֶּה לֵאמֹ֑ר בָּֽא־אֵלַ֞י הָעֶ֧בֶד הָֽעִבְרִ֛י אֲשֶׁר־הֵבֵ֥אתָ לָּ֖נוּ לְצַ֥חֶק בִּֽי׃
</TD><TD>
וּמַלֵּילַת עִמֵּיהּ, כְּפִתְגָמַיָּא הָאִלֵּין לְמֵימַר:  עָאל לְוָתִי עַבְדָּא עִבְרָאָה, דְּאֵיתִיתָא לַנָא--לְחַיָּכָא בִּי. 
</TD></TR><TR><TD>
<A NAME="1168"> </A>
<B>לט,יח</B> וַיְהִ֕י כַּֽהֲרִימִ֥י קוֹלִ֖י וָֽאֶקְרָ֑א וַיַּֽעֲזֹ֥ב בִּגְד֛וֹ אֶצְלִ֖י וַיָּ֥נָס הַחֽוּצָה׃
</TD><TD>
וַהֲוָה, כַּד אֲרֵימִית קָלִי וּקְרֵית; וְשַׁבְקֵיהּ לִלְבוּשֵׁיהּ לְוָתִי, וַעֲרַק לְשׁוּקָא. 
</TD></TR><TR><TD>
<A NAME="1169"> </A>
<B>לט,יט</B> וַיְהִי֩ כִשְׁמֹ֨עַ אֲדֹנָ֜יו אֶת־דִּבְרֵ֣י אִשְׁתּ֗וֹ אֲשֶׁ֨ר דִּבְּרָ֤ה אֵלָיו֙ לֵאמֹ֔ר כַּדְּבָרִ֣ים הָאֵ֔לֶּה עָ֥שָׂה לִ֖י עַבְדֶּ֑ךָ וַיִּ֖חַר אַפּֽוֹ׃
</TD><TD>
וַהֲוָה כַּד שְׁמַע רִבּוֹנֵיהּ יָת פִּתְגָמֵי אִתְּתֵיהּ, דְּמַלֵּילַת עִמֵּיהּ לְמֵימַר, כְּפִתְגָמַיָּא הָאִלֵּין, עֲבַד לִי עַבְדָּךְ; וּתְקֵיף, רֻגְזֵיהּ. 
</TD></TR><TR><TD>
<A NAME="1170"> </A>
<B>לט,כ</B> וַיִּקַּח֩ אֲדֹנֵ֨י יוֹסֵ֜ף אֹת֗וֹ וַֽיִּתְּנֵ֨הוּ֙ אֶל־בֵּ֣ית הַסֹּ֔הַר מְק֕וֹם אֲשֶׁר־אסורי (אֲסִירֵ֥י) הַמֶּ֖לֶךְ אֲסוּרִ֑ים וַֽיְהִי־שָׁ֖ם בְּבֵ֥ית הַסֹּֽהַר׃
</TD><TD>
וּדְבַר רִבּוֹנֵיהּ דְּיוֹסֵף יָתֵיהּ, וְיַהְבֵּיהּ בְּבֵית אֲסִירֵי--אַתְרָא, דַּאֲסִירֵי מַלְכָּא אֲסִירִין; וַהֲוָה תַּמָּן, בְּבֵית אֲסִירֵי. 
</TD></TR><TR><TD>
<A NAME="1171"> </A>
<B>לט,כא</B> וַיְהִ֤י יְהוָה֙ אֶת־יוֹסֵ֔ף וַיֵּ֥ט אֵלָ֖יו חָ֑סֶד וַיִּתֵּ֣ן חִנּ֔וֹ בְּעֵינֵ֖י שַׂ֥ר בֵּית־הַסֹּֽהַר׃
</TD><TD>
וַהֲוָה מֵימְרָא דַּייָ בְּסַעֲדֵיהּ דְּיוֹסֵף, וּנְגַד לֵיהּ חִסְדָּא; וְיַהְבֵּיהּ לְרַחֲמִין, בְּעֵינֵי רַב בֵּית אֲסִירֵי. 
</TD></TR><TR><TD>
<A NAME="1172"> </A>
<B>לט,כב</B> וַיִּתֵּ֞ן שַׂ֤ר בֵּית־הַסֹּ֨הַר֙ בְּיַד־יוֹסֵ֔ף אֵ֚ת כָּל־הָ֣אֲסִירִ֔ם אֲשֶׁ֖ר בְּבֵ֣ית הַסֹּ֑הַר וְאֵ֨ת כָּל־אֲשֶׁ֤ר עֹשִׂים֙ שָׁ֔ם ה֖וּא הָיָ֥ה עֹשֶֽׂה׃
</TD><TD>
וִיהַב רַב בֵּית אֲסִירֵי, בִּידָא דְּיוֹסֵף, יָת כָּל אֲסִירַיָּא, דִּבְבֵּית אֲסִירֵי; וְיָת כָּל דְּעָבְדִין תַּמָּן, מִמֵּימְרֵיהּ הֲוָה מִתְעֲבֵיד. 
</TD></TR><TR><TD>
<A NAME="1173"> </A>
<B>לט,כג</B> אֵ֣ין ׀ שַׂ֣ר בֵּית־הַסֹּ֗הַר רֹאֶ֤ה אֶֽת־כָּל־מְא֨וּמָה֙ בְּיָד֔וֹ בַּֽאֲשֶׁ֥ר יְהוָ֖ה אִתּ֑וֹ וַֽאֲשֶׁר־ה֥וּא עֹשֶׂ֖ה יְהוָ֥ה מַצְלִֽיחַ׃ {פ}
</TD><TD>
לֵית רַב בֵּית אֲסִירֵי, חָזֵי יָת כָּל סֻרְחָן בִּידֵיהּ, בִּדְמֵימְרָא דַּייָ, בְּסַעֲדֵיהּ; וּדְהוּא עָבֵיד, יְיָ מַצְלַח. {פ}
</TD></TR><TR><TD>
<A NAME="1174"> </A>
<B>מ,א</B> וַיְהִ֗י אַחַר֙ הַדְּבָרִ֣ים הָאֵ֔לֶּה חָ֥טְא֛וּ מַשְׁקֵ֥ה מֶֽלֶךְ־מִצְרַ֖יִם וְהָֽאֹפֶ֑ה לַאֲדֹֽנֵיהֶ֖ם לְמֶ֥לֶךְ מִצְרָֽיִם׃
</TD><TD>
וַהֲוָה, בָּתַר פִּתְגָמַיָּא הָאִלֵּין, סְרַחוּ שָׁקְיָא דְּמַלְכָּא דְּמִצְרַיִם, וְנַחְתּוֹמָא--לְרִבּוֹנְהוֹן, לְמַלְכָּא דְּמִצְרָיִם. 
</TD></TR><TR><TD>
<A NAME="1175"> </A>
<B>מ,ב</B> וַיִּקְצֹ֣ף פַּרְעֹ֔ה עַ֖ל שְׁנֵ֣י סָֽרִיסָ֑יו עַ֚ל שַׂ֣ר הַמַּשְׁקִ֔ים וְעַ֖ל שַׂ֥ר הָֽאוֹפִֽים׃
</TD><TD>
וּרְגֵיז פַּרְעֹה, עַל תְּרֵין רַבְרְבָנוֹהִי--עַל רַב שָׁקֵי, וְעַל רַב נַחְתּוֹמֵי. 
</TD></TR><TR><TD>
<A NAME="1176"> </A>
<B>מ,ג</B> וַיִּתֵּ֨ן אֹתָ֜ם בְּמִשְׁמַ֗ר בֵּ֛ית שַׂ֥ר הַטַּבָּחִ֖ים אֶל־בֵּ֣ית הַסֹּ֑הַר מְק֕וֹם אֲשֶׁ֥ר יוֹסֵ֖ף אָס֥וּר שָֽׁם׃
</TD><TD>
וִיהַב יָתְהוֹן בְּמַטְּרַת, בֵּית רַב קָטוֹלַיָּא--בְּבֵית אֲסִירֵי:  אַתְרָא, דְּיוֹסֵף אֲסִיר תַּמָּן. 
</TD></TR><TR><TD>
<A NAME="1177"> </A>
<B>מ,ד</B> וַ֠יִּפְקֹד שַׂ֣ר הַטַּבָּחִ֧ים אֶת־יוֹסֵ֛ף אִתָּ֖ם וַיְשָׁ֣רֶת אֹתָ֑ם וַיִּֽהְי֥וּ יָמִ֖ים בְּמִשְׁמָֽר׃
</TD><TD>
וּמַנִּי רַב קָטוֹלַיָּא יָת יוֹסֵף, עִמְּהוֹן--וְשַׁמֵּישׁ יָתְהוֹן; וַהֲווֹ יוֹמִין, בְּמַטְּרָא. 
</TD></TR><TR><TD>
<A NAME="1178"> </A>
<B>מ,ה</B> וַיַּֽחַלְמוּ֩ חֲל֨וֹם שְׁנֵיהֶ֜ם אִ֤ישׁ חֲלֹמוֹ֙ בְּלַ֣יְלָה אֶחָ֔ד אִ֖ישׁ כְּפִתְר֣וֹן חֲלֹמ֑וֹ הַמַּשְׁקֶ֣ה וְהָֽאֹפֶ֗ה אֲשֶׁר֙ לְמֶ֣לֶךְ מִצְרַ֔יִם אֲשֶׁ֥ר אֲסוּרִ֖ים בְּבֵ֥ית הַסֹּֽהַר׃
</TD><TD>
וַחֲלַמוּ חֶלְמָא תַּרְוֵיהוֹן גְּבַר חֶלְמֵיהּ, בְּלֵילְיָא חַד--גְּבַר, כְּפֻשְׁרַן חֶלְמֵיהּ:  שָׁקְיָא וְנַחְתּוֹמָא, דִּלְמַלְכָּא דְּמִצְרַיִם, דַּאֲסִירִין, בְּבֵית אֲסִירֵי. 
</TD></TR><TR><TD>
<A NAME="1179"> </A>
<B>מ,ו</B> וַיָּבֹ֧א אֲלֵיהֶ֛ם יוֹסֵ֖ף בַּבֹּ֑קֶר וַיַּ֣רְא אֹתָ֔ם וְהִנָּ֖ם זֹֽעֲפִֽים׃
</TD><TD>
וַאֲתָא לְוָתְהוֹן יוֹסֵף, בְּצַפְרָא; וַחֲזָא יָתְהוֹן, וְהָא אִנּוּן נְסִיסִין. 
</TD></TR><TR><TD>
<A NAME="1180"> </A>
<B>מ,ז</B> וַיִּשְׁאַ֞ל אֶת־סְרִיסֵ֣י פַרְעֹ֗ה אֲשֶׁ֨ר אִתּ֧וֹ בְמִשְׁמַ֛ר בֵּ֥ית אֲדֹנָ֖יו לֵאמֹ֑ר מַדּ֛וּעַ פְּנֵיכֶ֥ם רָעִ֖ים הַיּֽוֹם׃
</TD><TD>
וּשְׁאֵיל יָת רַבְרְבֵי פַּרְעֹה, דְּעִמֵּיהּ בְּמַטְּרַת בֵּית רִבּוֹנֵיהּ--לְמֵימַר:  מָדֵין אַפֵּיכוֹן בִּישִׁין, יוֹמָא דֵּין. 
</TD></TR><TR><TD>
<A NAME="1181"> </A>
<B>מ,ח</B> וַיֹּֽאמְר֣וּ אֵלָ֔יו חֲל֣וֹם חָלַ֔מְנוּ וּפֹתֵ֖ר אֵ֣ין אֹת֑וֹ וַיֹּ֨אמֶר אֲלֵהֶ֜ם יוֹסֵ֗ף הֲל֤וֹא לֵֽאלֹהִים֙ פִּתְרֹנִ֔ים סַפְּרוּ־נָ֖א לִֽי׃
</TD><TD>
וַאֲמַרוּ לֵיהּ--חֶלְמָא חֲלַמְנָא, וּפָשַׁר לֵית לֵיהּ; וַאֲמַר לְהוֹן יוֹסֵף, הֲלָא מִן קֳדָם יְיָ פֻּשְׁרַן חֶלְמַיָּא--אִשְׁתַּעוֹ כְּעַן, לִי. 
</TD></TR><TR><TD>
<A NAME="1182"> </A>
<B>מ,ט</B> וַיְסַפֵּ֧ר שַֽׂר־הַמַּשְׁקִ֛ים אֶת־חֲלֹמ֖וֹ לְיוֹסֵ֑ף וַיֹּ֣אמֶר ל֔וֹ בַּֽחֲלוֹמִ֕י וְהִנֵּה־גֶ֖פֶן לְפָנָֽי׃
</TD><TD>
וְאִשְׁתַּעִי רַב שָׁקֵי יָת חֶלְמֵיהּ, לְיוֹסֵף; וַאֲמַר לֵיהּ--בְּחֶלְמִי, וְהָא גֻּפְנָא קֳדָמָי. 
</TD></TR><TR><TD>
<A NAME="1183"> </A>
<B>מ,י</B> וּבַגֶּ֖פֶן שְׁלֹשָׁ֣ה שָֽׂרִיגִ֑ם וְהִ֤וא כְפֹרַ֨חַת֙ עָֽלְתָ֣ה נִצָּ֔הּ הִבְשִׁ֥ילוּ אַשְׁכְּלֹתֶ֖יהָ עֲנָבִֽים׃
</TD><TD>
וּבְגֻפְנָא, תְּלָתָא שִׁבְשִׁין; וְהִיא כַּד אַפְרַחַת אַפֵּיקַת לַבְלַבִּין אֲנֵיצַת נֵץ, בְּשִׁילוּ אֶתְכָּלַהָא הֲווֹ עִנְבִּין. 
</TD></TR><TR><TD>
<A NAME="1184"> </A>
<B>מ,יא</B> וְכ֥וֹס פַּרְעֹ֖ה בְּיָדִ֑י וָֽאֶקַּ֣ח אֶת־הָֽעֲנָבִ֗ים וָֽאֶשְׂחַ֤ט אֹתָם֙ אֶל־כּ֣וֹס פַּרְעֹ֔ה וָֽאֶתֵּ֥ן אֶת־הַכּ֖וֹס עַל־כַּ֥ף פַּרְעֹֽה׃
</TD><TD>
וְכָסָא דְּפַרְעֹה, בִּידִי; וּנְסֵיבִית יָת עִנְבַּיָּא, וַעֲצַרִית יָתְהוֹן לְכָסָא דְּפַרְעֹה, וִיהַבִית יָת כָּסָא, עַל יְדָא דְּפַרְעֹה. 
</TD></TR><TR><TD>
<A NAME="1185"> </A>
<B>מ,יב</B> וַיֹּ֤אמֶר לוֹ֙ יוֹסֵ֔ף זֶ֖ה פִּתְרֹנ֑וֹ שְׁלֹ֨שֶׁת֙ הַשָּׂ֣רִגִ֔ים שְׁלֹ֥שֶׁת יָמִ֖ים הֵֽם׃
</TD><TD>
וַאֲמַר לֵיהּ יוֹסֵף, דֵּין פֻּשְׁרָנֵיהּ:  תְּלָתָא, שִׁבְשִׁין--תְּלָתָא יוֹמִין, אִנּוּן. 
</TD></TR><TR><TD>
<A NAME="1186"> </A>
<B>מ,יג</B> בְּע֣וֹד ׀ שְׁלֹ֣שֶׁת יָמִ֗ים יִשָּׂ֤א פַרְעֹה֙ אֶת־רֹאשֶׁ֔ךָ וַהֲשִֽׁיבְךָ֖ עַל־כַּנֶּ֑ךָ וְנָֽתַתָּ֤ כוֹס־פַּרְעֹה֙ בְּיָד֔וֹ כַּמִּשְׁפָּט֙ הָֽרִאשׁ֔וֹן אֲשֶׁ֥ר הָיִ֖יתָ מַשְׁקֵֽהוּ׃
</TD><TD>
בְּסוֹף תְּלָתָא יוֹמִין, יִדְכְרִנָּךְ פַּרְעֹה, וְיָתִיבִנָּךְ, עַל שִׁמּוּשָׁךְ; וְתִתֵּין כָּסָא דְּפַרְעֹה, בִּידֵיהּ, כְּהִלְכְּתָא קַדְמֵיתָא, דַּהֲוֵיתָא מַשְׁקֵי לֵיהּ. 
</TD></TR><TR><TD>
<A NAME="1187"> </A>
<B>מ,יד</B> כִּ֧י אִם־זְכַרְתַּ֣נִי אִתְּךָ֗ כַּֽאֲשֶׁר֙ יִ֣יטַב לָ֔ךְ וְעָשִֽׂיתָ־נָּ֥א עִמָּדִ֖י חָ֑סֶד וְהִזְכַּרְתַּ֨נִי֙ אֶל־פַּרְעֹ֔ה וְהֽוֹצֵאתַ֖נִי מִן־הַבַּ֥יִת הַזֶּֽה׃
</TD><TD>
אֱלָהֵין תִּדְכְרִנַּנִי עִמָּךְ, כַּד יִיטַב לָךְ, וְתַעֲבֵיד כְּעַן עִמִּי, טֵיבוּ; וְתִדְכַר עֲלַי, קֳדָם פַּרְעֹה, וְתַפְּקִנַּנִי, מִן בֵּית אֲסִירֵי הָדֵין. 
</TD></TR><TR><TD>
<A NAME="1188"> </A>
<B>מ,טו</B> כִּֽי־גֻנֹּ֣ב גֻּנַּ֔בְתִּי מֵאֶ֖רֶץ הָֽעִבְרִ֑ים וְגַם־פֹּה֙ לֹֽא־עָשִׂ֣יתִֽי מְא֔וּמָה כִּֽי־שָׂמ֥וּ אֹתִ֖י בַּבּֽוֹר׃
</TD><TD>
אֲרֵי מִגְנָב גְּנִיבְנָא, מֵאֲרַע עִבְרָאֵי; וְאַף הָכָא לָא עֲבַדִית מִדָּעַם, אֲרֵי מַנִּיאוּ יָתִי בְּבֵית אֲסִירֵי. 
</TD></TR><TR><TD>
<A NAME="1189"> </A>
<B>מ,טז</B> וַיַּ֥רְא שַׂר־הָֽאֹפִ֖ים כִּ֣י ט֣וֹב פָּתָ֑ר וַיֹּ֨אמֶר֙ אֶל־יוֹסֵ֔ף אַף־אֲנִי֙ בַּֽחֲלוֹמִ֔י וְהִנֵּ֗ה שְׁלֹשָׁ֛ה סַלֵּ֥י חֹרִ֖י עַל־רֹאשִֽׁי׃
</TD><TD>
וַחֲזָא רַב נַחְתּוֹמֵי, אֲרֵי יָאוּת פַּשַּׁר; וַאֲמַר, לְיוֹסֵף, אַף אֲנָא בְּחֶלְמִי, וְהָא תְּלָתָא סַלִּין דְּחֵירוּ עַל רֵישִׁי. 
</TD></TR><TR><TD>
<A NAME="1190"> </A>
<B>מ,יז</B> וּבַסַּ֣ל הָֽעֶלְי֗וֹן מִכֹּ֛ל מַֽאֲכַ֥ל פַּרְעֹ֖ה מַֽעֲשֵׂ֣ה אֹפֶ֑ה וְהָע֗וֹף אֹכֵ֥ל אֹתָ֛ם מִן־הַסַּ֖ל מֵעַ֥ל רֹאשִֽׁי׃
</TD><TD>
וּבְסַלָּא עִלָּאָה, מִכֹּל מֵיכְלָא דְּפַרְעֹה--עוֹבָד נַחְתּוֹם; וְעוֹפָא, אָכֵיל יָתְהוֹן מִן סַלָּא--מֵעִלָּוֵי רֵישִׁי. 
</TD></TR><TR><TD>
<A NAME="1191"> </A>
<B>מ,יח</B> וַיַּ֤עַן יוֹסֵף֙ וַיֹּ֔אמֶר זֶ֖ה פִּתְרֹנ֑וֹ שְׁלֹ֨שֶׁת֙ הַסַּלִּ֔ים שְׁלֹ֥שֶׁת יָמִ֖ים הֵֽם׃
</TD><TD>
וַאֲתֵיב יוֹסֵף וַאֲמַר, דֵּין פֻּשְׁרָנֵיהּ:  תְּלָתָא, סַלִּין--תְּלָתָא יוֹמִין, אִנּוּן. 
</TD></TR><TR><TD>
<A NAME="1192"> </A>
<B>מ,יט</B> בְּע֣וֹד ׀ שְׁלֹ֣שֶׁת יָמִ֗ים יִשָּׂ֨א פַרְעֹ֤ה אֶת־רֹֽאשְׁךָ֙ מֵֽעָלֶ֔יךָ וְתָלָ֥ה אֽוֹתְךָ֖ עַל־עֵ֑ץ וְאָכַ֥ל הָע֛וֹף אֶת־בְּשָֽׂרְךָ֖ מֵֽעָלֶֽיךָ׃
</TD><TD>
בְּסוֹף תְּלָתָא יוֹמִין, יַעְדֵּי פַּרְעֹה יָת רֵישָׁךְ מִנָּךְ, וְיִצְלוֹב יָתָךְ, עַל צְלִיבָא; וְיֵיכוֹל עוֹפָא יָת בִּסְרָךְ, מִנָּךְ. 
</TD></TR><TR><TD>
<A NAME="1193"> </A>
<B>מ,כ</B> וַיְהִ֣י ׀ בַּיּ֣וֹם הַשְּׁלִישִׁ֗י י֚וֹם הֻלֶּ֣דֶת אֶת־פַּרְעֹ֔ה וַיַּ֥עַשׂ מִשְׁתֶּ֖ה לְכָל־עֲבָדָ֑יו וַיִּשָּׂ֞א אֶת־רֹ֣אשׁ ׀ שַׂ֣ר הַמַּשְׁקִ֗ים וְאֶת־רֹ֛אשׁ שַׂ֥ר הָֽאֹפִ֖ים בְּת֥וֹךְ עֲבָדָֽיו׃
</TD><TD>
וַהֲוָה בְּיוֹמָא תְּלִיתָאָה, יוֹם בֵּית וַלְדָּא דְּפַרְעֹה, וַעֲבַד מִשְׁתְּיָא, לְכָל עַבְדּוֹהִי; וְאִדְּכַר יָת רֵישׁ רַב שָׁקֵי, וְיָת רֵישׁ רַב נַחְתּוֹמֵי--בְּגוֹ עַבְדּוֹהִי. 
</TD></TR><TR><TD>
<A NAME="1194"> </A>
<B>מ,כא</B> וַיָּ֛שֶׁב אֶת־שַׂ֥ר הַמַּשְׁקִ֖ים עַל־מַשְׁקֵ֑הוּ וַיִּתֵּ֥ן הַכּ֖וֹס עַל־כַּ֥ף פַּרְעֹֽה׃
</TD><TD>
וַאֲתֵיב יָת רַב שָׁקֵי, עַל שַׁקְיוּתֵיהּ; וִיהַב כָּסָא, עַל יְדָא דְּפַרְעֹה. 
</TD></TR><TR><TD>
<A NAME="1195"> </A>
<B>מ,כב</B> וְאֵ֛ת שַׂ֥ר הָֽאֹפִ֖ים תָּלָ֑ה כַּֽאֲשֶׁ֥ר פָּתַ֛ר לָהֶ֖ם יוֹסֵֽף׃
</TD><TD>
וְיָת רַב נַחְתּוֹמֵי, צְלַב:  כְּמָא דְּפַשַּׁר לְהוֹן, יוֹסֵף. 
</TD></TR><TR><TD>
<A NAME="1196"> </A>
<B>מ,כג</B> וְלֹֽא־זָכַ֧ר שַֽׂר־הַמַּשְׁקִ֛ים אֶת־יוֹסֵ֖ף וַיִּשְׁכָּחֵֽהוּ׃ {פ}
</TD><TD>
וְלָא אִדְּכַר רַב שָׁקֵי יָת יוֹסֵף, וְאַנְשְׁיֵיהּ. {פ}
</TD></TR>
</TABLE>
</DIV></BODY></HTML>
