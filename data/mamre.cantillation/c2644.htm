<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="cs.css" TYPE="text/css">
<TITLE>תנ"ך - תהילים פרק מד</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
תהילים - פרק
<A HREF="c2601.htm">א</A>
<A HREF="c2602.htm">ב</A>
<A HREF="c2603.htm">ג</A>
<A HREF="c2604.htm">ד</A>
<A HREF="c2605.htm">ה</A>
<A HREF="c2606.htm">ו</A>
<A HREF="c2607.htm">ז</A>
<A HREF="c2608.htm">ח</A>
<A HREF="c2609.htm">ט</A>
<A HREF="c2610.htm">י</A>
<A HREF="c2611.htm">יא</A>
<A HREF="c2612.htm">יב</A>
<A HREF="c2613.htm">יג</A>
<A HREF="c2614.htm">יד</A>
<A HREF="c2615.htm">טו</A>
<A HREF="c2616.htm">טז</A>
<A HREF="c2617.htm">יז</A>
<A HREF="c2618.htm">יח</A>
<A HREF="c2619.htm">יט</A>
<A HREF="c2620.htm">כ</A>
<A HREF="c2621.htm">כא</A>
<A HREF="c2622.htm">כב</A>
<A HREF="c2623.htm">כג</A>
<A HREF="c2624.htm">כד</A>
<A HREF="c2625.htm">כה</A>
<A HREF="c2626.htm">כו</A>
<A HREF="c2627.htm">כז</A>
<A HREF="c2628.htm">כח</A>
<A HREF="c2629.htm">כט</A>
<A HREF="c2630.htm">ל</A>
<A HREF="c2631.htm">לא</A>
<A HREF="c2632.htm">לב</A>
<A HREF="c2633.htm">לג</A>
<A HREF="c2634.htm">לד</A>
<A HREF="c2635.htm">לה</A>
<A HREF="c2636.htm">לו</A>
<A HREF="c2637.htm">לז</A>
<A HREF="c2638.htm">לח</A>
<A HREF="c2639.htm">לט</A>
<A HREF="c2640.htm">מ</A>
<A HREF="c2641.htm">מא</A>
<A HREF="c2642.htm">מב</A>
<A HREF="c2643.htm">מג</A>
מד
<A HREF="c2645.htm">מה</A>
<A HREF="c2646.htm">מו</A>
<A HREF="c2647.htm">מז</A>
<A HREF="c2648.htm">מח</A>
<A HREF="c2649.htm">מט</A>
<A HREF="c2650.htm">נ</A>
<A HREF="c2651.htm">נא</A>
<A HREF="c2652.htm">נב</A>
<A HREF="c2653.htm">נג</A>
<A HREF="c2654.htm">נד</A>
<A HREF="c2655.htm">נה</A>
<A HREF="c2656.htm">נו</A>
<A HREF="c2657.htm">נז</A>
<A HREF="c2658.htm">נח</A>
<A HREF="c2659.htm">נט</A>
<A HREF="c2660.htm">ס</A>
<A HREF="c2661.htm">סא</A>
<A HREF="c2662.htm">סב</A>
<A HREF="c2663.htm">סג</A>
<A HREF="c2664.htm">סד</A>
<A HREF="c2665.htm">סה</A>
<A HREF="c2666.htm">סו</A>
<A HREF="c2667.htm">סז</A>
<A HREF="c2668.htm">סח</A>
<A HREF="c2669.htm">סט</A>
<A HREF="c2670.htm">ע</A>
<A HREF="c2671.htm">עא</A>
<A HREF="c2672.htm">עב</A>
<A HREF="c2673.htm">עג</A>
<A HREF="c2674.htm">עד</A>
<A HREF="c2675.htm">עה</A>
<A HREF="c2676.htm">עו</A>
<A HREF="c2677.htm">עז</A>
<A HREF="c2678.htm">עח</A>
<A HREF="c2679.htm">עט</A>
<A HREF="c2680.htm">פ</A>
<A HREF="c2681.htm">פא</A>
<A HREF="c2682.htm">פב</A>
<A HREF="c2683.htm">פג</A>
<A HREF="c2684.htm">פד</A>
<A HREF="c2685.htm">פה</A>
<A HREF="c2686.htm">פו</A>
<A HREF="c2687.htm">פז</A>
<A HREF="c2688.htm">פח</A>
<A HREF="c2689.htm">פט</A>
<A HREF="c2690.htm">צ</A>
<A HREF="c2691.htm">צא</A>
<A HREF="c2692.htm">צב</A>
<A HREF="c2693.htm">צג</A>
<A HREF="c2694.htm">צד</A>
<A HREF="c2695.htm">צה</A>
<A HREF="c2696.htm">צו</A>
<A HREF="c2697.htm">צז</A>
<A HREF="c2698.htm">צח</A>
<A HREF="c2699.htm">צט</A>
<A HREF="c26a0.htm">ק</A>
<A HREF="c26a1.htm">קא</A>
<A HREF="c26a2.htm">קב</A>
<A HREF="c26a3.htm">קג</A>
<A HREF="c26a4.htm">קד</A>
<A HREF="c26a5.htm">קה</A>
<A HREF="c26a6.htm">קו</A>
<A HREF="c26a7.htm">קז</A>
<A HREF="c26a8.htm">קח</A>
<A HREF="c26a9.htm">קט</A>
<A HREF="c26b0.htm">קי</A>
<A HREF="c26b1.htm">קיא</A>
<A HREF="c26b2.htm">קיב</A>
<A HREF="c26b3.htm">קיג</A>
<A HREF="c26b4.htm">קיד</A>
<A HREF="c26b5.htm">קטו</A>
<A HREF="c26b6.htm">קטז</A>
<A HREF="c26b7.htm">קיז</A>
<A HREF="c26b8.htm">קיח</A>
<A HREF="c26b9.htm">קיט</A>
<A HREF="c26c0.htm">קכ</A>
<A HREF="c26c1.htm">קכא</A>
<A HREF="c26c2.htm">קכב</A>
<A HREF="c26c3.htm">קכג</A>
<A HREF="c26c4.htm">קכד</A>
<A HREF="c26c5.htm">קכה</A>
<A HREF="c26c6.htm">קכו</A>
<A HREF="c26c7.htm">קכז</A>
<A HREF="c26c8.htm">קכח</A>
<A HREF="c26c9.htm">קכט</A>
<A HREF="c26d0.htm">קל</A>
<A HREF="c26d1.htm">קלא</A>
<A HREF="c26d2.htm">קלב</A>
<A HREF="c26d3.htm">קלג</A>
<A HREF="c26d4.htm">קלד</A>
<A HREF="c26d5.htm">קלה</A>
<A HREF="c26d6.htm">קלו</A>
<A HREF="c26d7.htm">קלז</A>
<A HREF="c26d8.htm">קלח</A>
<A HREF="c26d9.htm">קלט</A>
<A HREF="c26e0.htm">קמ</A>
<A HREF="c26e1.htm">קמא</A>
<A HREF="c26e2.htm">קמב</A>
<A HREF="c26e3.htm">קמג</A>
<A HREF="c26e4.htm">קמד</A>
<A HREF="c26e5.htm">קמה</A>
<A HREF="c26e6.htm">קמו</A>
<A HREF="c26e7.htm">קמז</A>
<A HREF="c26e8.htm">קמח</A>
<A HREF="c26e9.htm">קמט</A>
<A HREF="c26f0.htm">קנ</A>
</P>
<HR>

<H1>תהילים פרק מד</H1>

<A NAME="1"> </A>
<P><B>א</B> לַמְנַצֵּ֬חַ ׀ לִבְנֵי־קֹ֬רַח מַשְׂכִּֽיל׃<BR>
<A NAME="2"> </A>
<B>ב</B> אֱלֹהִ֤ים ׀ בְּאָזְנֵ֬ינוּ שָׁמַ֗עְנוּ    אֲבוֹתֵ֥ינוּ סִפְּרוּ־לָ֑נוּ<BR>פֹּ֥עַל פָּעַ֥לְתָּ בִֽ֝ימֵיהֶ֗ם    בִּ֣ימֵי קֶֽדֶם׃<BR>
<A NAME="3"> </A>
<B>ג</B> אַתָּ֤ה ׀ יָֽדְךָ֡ גּוֹיִ֣ם ה֭וֹרַשְׁתָּ    וַתִּטָּעֵ֑ם<BR>תָּרַ֥ע לְ֝אֻמִּ֗ים    וַֽתְּשַׁלְּחֵֽם׃<BR>
<A NAME="4"> </A>
<B>ד</B> כִּ֤י לֹ֪א בְחַרְבָּ֡ם יָ֥רְשׁוּ אָ֗רֶץ    וּזְרוֹעָם֮ לֹֽא־הוֹשִׁ֪יעָ֫ה לָּ֥מוֹ<BR>כִּֽי־יְמִינְךָ֣ וּ֭זְרֽוֹעֲךָ וְא֥וֹר פָּנֶ֗יךָ    כִּ֣י רְצִיתָֽם׃<BR>
<A NAME="5"> </A>
<B>ה</B> אַתָּה־ה֣וּא מַלְכִּ֣י אֱלֹהִ֑ים    צַ֝וֵּ֗ה יְשׁוּע֥וֹת יַֽעֲקֹֽב׃<BR>
<A NAME="6"> </A>
<B>ו</B> בְּ֭ךָ צָרֵ֣ינוּ נְנַגֵּ֑חַ    בְּ֝שִׁמְךָ֗ נָב֥וּס קָמֵֽינוּ׃<BR>
<A NAME="7"> </A>
<B>ז</B> כִּ֤י לֹ֣א בְקַשְׁתִּ֣י אֶבְטָ֑ח    וְ֝חַרְבִּ֗י לֹ֣א תֽוֹשִׁיעֵֽנִי׃<BR>
<A NAME="8"> </A>
<B>ח</B> כִּ֣י הֽ֭וֹשַׁעְתָּנוּ מִצָּרֵ֑ינוּ    וּמְשַׂנְאֵ֥ינוּ הֱבִישֽׁוֹתָ׃<BR>
<A NAME="9"> </A>
<B>ט</B> בֵּֽ֭אלֹהִים הִלַּ֣לְנוּ כָל־הַיּ֑וֹם    וְשִׁמְךָ֓ ׀ לְעוֹלָ֖ם נוֹדֶ֣ה סֶֽלָה׃<BR>
<A NAME="10"> </A>
<B>י</B> אַף־זָ֭נַחְתָּ וַתַּכְלִימֵ֑נוּ    וְלֹֽא־תֵ֝צֵ֗א בְּצִבְאוֹתֵֽינוּ׃<BR>
<A NAME="11"> </A>
<B>יא</B> תְּשִׁיבֵ֣נוּ אָ֭חוֹר מִנִּי־צָ֑ר    וּ֝מְשַׂנְאֵ֗ינוּ שָׁ֣סוּ לָֽמוֹ׃<BR>
<A NAME="12"> </A>
<B>יב</B> תִּ֭תְּנֵנוּ כְּצֹ֣אן מַֽאֲכָ֑ל    וּ֝בַגּוֹיִ֗ם זֵֽרִיתָֽנוּ׃<BR>
<A NAME="13"> </A>
<B>יג</B> תִּמְכֹּֽר־עַמְּךָ֥ בְלֹא־ה֑וֹן    וְלֹֽא־רִ֝בִּ֗יתָ בִּמְחִֽירֵיהֶֽם׃<BR>
<A NAME="14"> </A>
<B>יד</B> תְּשִׂימֵ֣נוּ חֶ֭רְפָּה לִשְׁכֵנֵ֑ינוּ    לַ֥עַג וָ֝קֶ֗לֶס לִסְבִֽיבוֹתֵֽינוּ׃<BR>
<A NAME="15"> </A>
<B>טו</B> תְּשִׂימֵ֣נוּ מָ֭שָׁל בַּגּוֹיִ֑ם    מְנֽוֹד־רֹ֝֗אשׁ בַּלְאֻמִּֽים׃<BR>
<A NAME="16"> </A>
<B>טז</B> כָּל־הַ֭יּוֹם כְּלִמָּתִ֣י נֶגְדִּ֑י    וּבֹ֖שֶׁת פָּנַ֣י כִּסָּֽתְנִי׃<BR>
<A NAME="17"> </A>
<B>יז</B> מִ֭קּוֹל מְחָרֵ֣ף וּמְגַדֵּ֑ף    מִפְּנֵ֥י א֝וֹיֵ֗ב וּמִתְנַקֵּֽם׃<BR>
<A NAME="18"> </A>
<B>יח</B> כָּל־זֹ֣את בָּ֭אַתְנוּ וְלֹ֣א שְׁכַֽחֲנ֑וּךָ    וְלֹֽא־שִׁ֝קַּ֗רְנוּ בִּבְרִיתֶֽךָ׃<BR>
<A NAME="19"> </A>
<B>יט</B> לֹֽא־נָס֣וֹג אָח֣וֹר לִבֵּ֑נוּ    וַתֵּ֥ט אֲשֻׁרֵ֗ינוּ מִנִּ֥י אָרְחֶֽךָ׃<BR>
<A NAME="20"> </A>
<B>כ</B> כִּ֣י דִ֭כִּיתָנוּ בִּמְק֣וֹם תַּנִּ֑ים    וַתְּכַ֖ס עָלֵ֣ינוּ בְצַלְמָֽוֶת׃<BR>
<A NAME="21"> </A>
<B>כא</B> אִם־שָׁ֭כַחְנוּ שֵׁ֣ם אֱלֹהֵ֑ינוּ    וַנִּפְרֹ֥שׂ כַּ֝פֵּ֗ינוּ לְאֵ֣ל זָֽר׃<BR>
<A NAME="22"> </A>
<B>כב</B> הֲלֹ֣א אֱ֭לֹהִים יַֽחֲקָר־זֹ֑את    כִּי־ה֥וּא יֹ֝דֵ֗עַ תַּֽעֲלֻמ֥וֹת לֵֽב׃<BR>
<A NAME="23"> </A>
<B>כג</B> כִּֽי־עָ֭לֶיךָ הֹרַ֣גְנוּ כָל־הַיּ֑וֹם    נֶ֝חְשַׁ֗בְנוּ כְּצֹ֣אן טִבְחָֽה׃<BR>
<A NAME="24"> </A>
<B>כד</B> ע֤וּרָה ׀ לָ֖מָּה תִישַׁ֥ן ׀ אֲדֹנָ֑י    הָ֝קִ֗יצָה אַל־תִּזְנַ֥ח לָנֶֽצַח׃<BR>
<A NAME="25"> </A>
<B>כה</B> לָֽמָּה־פָנֶ֥יךָ תַסְתִּ֑יר    תִּשְׁכַּ֖ח עָנְיֵ֣נוּ וְֽלַחֲצֵֽנוּ׃<BR>
<A NAME="26"> </A>
<B>כו</B> כִּ֤י שָׁ֣חָה לֶֽעָפָ֣ר נַפְשֵׁ֑נוּ    דָּֽבְקָ֖ה לָאָ֣רֶץ בִּטְנֵֽנוּ׃<BR>
<A NAME="27"> </A>
<B>כז</B> ק֭וּמָ֥ה עֶזְרָ֣תָה לָּ֑נוּ    וּ֝פְדֵ֗נוּ לְמַ֣עַן חַסְדֶּֽךָ׃</P>

<HR>
<P CLASS=s>
<A HREF="c0.htm">תנ"ך</A> -
תהילים - פרק
<A HREF="c2601.htm">א</A>
<A HREF="c2602.htm">ב</A>
<A HREF="c2603.htm">ג</A>
<A HREF="c2604.htm">ד</A>
<A HREF="c2605.htm">ה</A>
<A HREF="c2606.htm">ו</A>
<A HREF="c2607.htm">ז</A>
<A HREF="c2608.htm">ח</A>
<A HREF="c2609.htm">ט</A>
<A HREF="c2610.htm">י</A>
<A HREF="c2611.htm">יא</A>
<A HREF="c2612.htm">יב</A>
<A HREF="c2613.htm">יג</A>
<A HREF="c2614.htm">יד</A>
<A HREF="c2615.htm">טו</A>
<A HREF="c2616.htm">טז</A>
<A HREF="c2617.htm">יז</A>
<A HREF="c2618.htm">יח</A>
<A HREF="c2619.htm">יט</A>
<A HREF="c2620.htm">כ</A>
<A HREF="c2621.htm">כא</A>
<A HREF="c2622.htm">כב</A>
<A HREF="c2623.htm">כג</A>
<A HREF="c2624.htm">כד</A>
<A HREF="c2625.htm">כה</A>
<A HREF="c2626.htm">כו</A>
<A HREF="c2627.htm">כז</A>
<A HREF="c2628.htm">כח</A>
<A HREF="c2629.htm">כט</A>
<A HREF="c2630.htm">ל</A>
<A HREF="c2631.htm">לא</A>
<A HREF="c2632.htm">לב</A>
<A HREF="c2633.htm">לג</A>
<A HREF="c2634.htm">לד</A>
<A HREF="c2635.htm">לה</A>
<A HREF="c2636.htm">לו</A>
<A HREF="c2637.htm">לז</A>
<A HREF="c2638.htm">לח</A>
<A HREF="c2639.htm">לט</A>
<A HREF="c2640.htm">מ</A>
<A HREF="c2641.htm">מא</A>
<A HREF="c2642.htm">מב</A>
<A HREF="c2643.htm">מג</A>
מד
<A HREF="c2645.htm">מה</A>
<A HREF="c2646.htm">מו</A>
<A HREF="c2647.htm">מז</A>
<A HREF="c2648.htm">מח</A>
<A HREF="c2649.htm">מט</A>
<A HREF="c2650.htm">נ</A>
<A HREF="c2651.htm">נא</A>
<A HREF="c2652.htm">נב</A>
<A HREF="c2653.htm">נג</A>
<A HREF="c2654.htm">נד</A>
<A HREF="c2655.htm">נה</A>
<A HREF="c2656.htm">נו</A>
<A HREF="c2657.htm">נז</A>
<A HREF="c2658.htm">נח</A>
<A HREF="c2659.htm">נט</A>
<A HREF="c2660.htm">ס</A>
<A HREF="c2661.htm">סא</A>
<A HREF="c2662.htm">סב</A>
<A HREF="c2663.htm">סג</A>
<A HREF="c2664.htm">סד</A>
<A HREF="c2665.htm">סה</A>
<A HREF="c2666.htm">סו</A>
<A HREF="c2667.htm">סז</A>
<A HREF="c2668.htm">סח</A>
<A HREF="c2669.htm">סט</A>
<A HREF="c2670.htm">ע</A>
<A HREF="c2671.htm">עא</A>
<A HREF="c2672.htm">עב</A>
<A HREF="c2673.htm">עג</A>
<A HREF="c2674.htm">עד</A>
<A HREF="c2675.htm">עה</A>
<A HREF="c2676.htm">עו</A>
<A HREF="c2677.htm">עז</A>
<A HREF="c2678.htm">עח</A>
<A HREF="c2679.htm">עט</A>
<A HREF="c2680.htm">פ</A>
<A HREF="c2681.htm">פא</A>
<A HREF="c2682.htm">פב</A>
<A HREF="c2683.htm">פג</A>
<A HREF="c2684.htm">פד</A>
<A HREF="c2685.htm">פה</A>
<A HREF="c2686.htm">פו</A>
<A HREF="c2687.htm">פז</A>
<A HREF="c2688.htm">פח</A>
<A HREF="c2689.htm">פט</A>
<A HREF="c2690.htm">צ</A>
<A HREF="c2691.htm">צא</A>
<A HREF="c2692.htm">צב</A>
<A HREF="c2693.htm">צג</A>
<A HREF="c2694.htm">צד</A>
<A HREF="c2695.htm">צה</A>
<A HREF="c2696.htm">צו</A>
<A HREF="c2697.htm">צז</A>
<A HREF="c2698.htm">צח</A>
<A HREF="c2699.htm">צט</A>
<A HREF="c26a0.htm">ק</A>
<A HREF="c26a1.htm">קא</A>
<A HREF="c26a2.htm">קב</A>
<A HREF="c26a3.htm">קג</A>
<A HREF="c26a4.htm">קד</A>
<A HREF="c26a5.htm">קה</A>
<A HREF="c26a6.htm">קו</A>
<A HREF="c26a7.htm">קז</A>
<A HREF="c26a8.htm">קח</A>
<A HREF="c26a9.htm">קט</A>
<A HREF="c26b0.htm">קי</A>
<A HREF="c26b1.htm">קיא</A>
<A HREF="c26b2.htm">קיב</A>
<A HREF="c26b3.htm">קיג</A>
<A HREF="c26b4.htm">קיד</A>
<A HREF="c26b5.htm">קטו</A>
<A HREF="c26b6.htm">קטז</A>
<A HREF="c26b7.htm">קיז</A>
<A HREF="c26b8.htm">קיח</A>
<A HREF="c26b9.htm">קיט</A>
<A HREF="c26c0.htm">קכ</A>
<A HREF="c26c1.htm">קכא</A>
<A HREF="c26c2.htm">קכב</A>
<A HREF="c26c3.htm">קכג</A>
<A HREF="c26c4.htm">קכד</A>
<A HREF="c26c5.htm">קכה</A>
<A HREF="c26c6.htm">קכו</A>
<A HREF="c26c7.htm">קכז</A>
<A HREF="c26c8.htm">קכח</A>
<A HREF="c26c9.htm">קכט</A>
<A HREF="c26d0.htm">קל</A>
<A HREF="c26d1.htm">קלא</A>
<A HREF="c26d2.htm">קלב</A>
<A HREF="c26d3.htm">קלג</A>
<A HREF="c26d4.htm">קלד</A>
<A HREF="c26d5.htm">קלה</A>
<A HREF="c26d6.htm">קלו</A>
<A HREF="c26d7.htm">קלז</A>
<A HREF="c26d8.htm">קלח</A>
<A HREF="c26d9.htm">קלט</A>
<A HREF="c26e0.htm">קמ</A>
<A HREF="c26e1.htm">קמא</A>
<A HREF="c26e2.htm">קמב</A>
<A HREF="c26e3.htm">קמג</A>
<A HREF="c26e4.htm">קמד</A>
<A HREF="c26e5.htm">קמה</A>
<A HREF="c26e6.htm">קמו</A>
<A HREF="c26e7.htm">קמז</A>
<A HREF="c26e8.htm">קמח</A>
<A HREF="c26e9.htm">קמט</A>
<A HREF="c26f0.htm">קנ</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c2644')</SCRIPT></P>
</BODY></HTML>
