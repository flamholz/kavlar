<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="c.css" TYPE="text/css">
<TITLE>תנ"ך - בראשית פרק לה</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
בראשית - פרק
<A HREF="c0101.htm">א</A>
<A HREF="c0102.htm">ב</A>
<A HREF="c0103.htm">ג</A>
<A HREF="c0104.htm">ד</A>
<A HREF="c0105.htm">ה</A>
<A HREF="c0106.htm">ו</A>
<A HREF="c0107.htm">ז</A>
<A HREF="c0108.htm">ח</A>
<A HREF="c0109.htm">ט</A>
<A HREF="c0110.htm">י</A>
<A HREF="c0111.htm">יא</A>
<A HREF="c0112.htm">יב</A>
<A HREF="c0113.htm">יג</A>
<A HREF="c0114.htm">יד</A>
<A HREF="c0115.htm">טו</A>
<A HREF="c0116.htm">טז</A>
<A HREF="c0117.htm">יז</A>
<A HREF="c0118.htm">יח</A>
<A HREF="c0119.htm">יט</A>
<A HREF="c0120.htm">כ</A>
<A HREF="c0121.htm">כא</A>
<A HREF="c0122.htm">כב</A>
<A HREF="c0123.htm">כג</A>
<A HREF="c0124.htm">כד</A>
<A HREF="c0125.htm">כה</A>
<A HREF="c0126.htm">כו</A>
<A HREF="c0127.htm">כז</A>
<A HREF="c0128.htm">כח</A>
<A HREF="c0129.htm">כט</A>
<A HREF="c0130.htm">ל</A>
<A HREF="c0131.htm">לא</A>
<A HREF="c0132.htm">לב</A>
<A HREF="c0133.htm">לג</A>
<A HREF="c0134.htm">לד</A>
לה
<A HREF="c0136.htm">לו</A>
<A HREF="c0137.htm">לז</A>
<A HREF="c0138.htm">לח</A>
<A HREF="c0139.htm">לט</A>
<A HREF="c0140.htm">מ</A>
<A HREF="c0141.htm">מא</A>
<A HREF="c0142.htm">מב</A>
<A HREF="c0143.htm">מג</A>
<A HREF="c0144.htm">מד</A>
<A HREF="c0145.htm">מה</A>
<A HREF="c0146.htm">מו</A>
<A HREF="c0147.htm">מז</A>
<A HREF="c0148.htm">מח</A>
<A HREF="c0149.htm">מט</A>
<A HREF="c0150.htm">נ</A>
</P>
<HR>

<H1>בראשית פרק לה</H1>

<A NAME="1"> </A>
<P><B>א</B> וַיֹּ֤אמֶר אֱלֹהִים֙ אֶֽל־יַעֲקֹ֔ב ק֛וּם עֲלֵ֥ה בֵֽית־אֵ֖ל וְשֶׁב־שָׁ֑ם וַֽעֲשֵׂה־שָׁ֣ם מִזְבֵּ֔חַ לָאֵל֙ הַנִּרְאֶ֣ה אֵלֶ֔יךָ בְּבָ֨רְחֲךָ֔ מִפְּנֵ֖י עֵשָׂ֥ו אָחִֽיךָ׃
<A NAME="2"> </A>
<B>ב</B> וַיֹּ֤אמֶר יַֽעֲקֹב֙ אֶל־בֵּית֔וֹ וְאֶ֖ל כָּל־אֲשֶׁ֣ר עִמּ֑וֹ הָסִ֜רוּ אֶת־אֱלֹהֵ֤י הַנֵּכָר֙ אֲשֶׁ֣ר בְּתֹֽכְכֶ֔ם וְהִֽטַּהֲר֔וּ וְהַֽחֲלִ֖יפוּ שִׂמְלֹֽתֵיכֶֽם׃
<A NAME="3"> </A>
<B>ג</B> וְנָק֥וּמָה וְנַֽעֲלֶ֖ה בֵּֽית־אֵ֑ל וְאֶֽעֱשֶׂה־שָּׁ֣ם מִזְבֵּ֗חַ לָאֵ֞ל הָֽעֹנֶ֤ה אֹתִי֙ בְּי֣וֹם צָֽרָתִ֔י וַֽיְהִי֙ עִמָּדִ֔י בַּדֶּ֖רֶךְ אֲשֶׁ֥ר הָלָֽכְתִּי׃
<A NAME="4"> </A>
<B>ד</B> וַיִּתְּנ֣וּ אֶֽל־יַעֲקֹ֗ב אֵ֣ת כָּל־אֱלֹהֵ֤י הַנֵּכָר֙ אֲשֶׁ֣ר בְּיָדָ֔ם וְאֶת־הַנְּזָמִ֖ים אֲשֶׁ֣ר בְּאָזְנֵיהֶ֑ם וַיִּטְמֹ֤ן אֹתָם֙ יַֽעֲקֹ֔ב תַּ֥חַת הָֽאֵלָ֖ה אֲשֶׁ֥ר עִם־שְׁכֶֽם׃
<A NAME="5"> </A>
<B>ה</B> וַיִּסָּ֑עוּ וַיְהִ֣י ׀ חִתַּ֣ת אֱלֹהִ֗ים עַל־הֶֽעָרִים֙ אֲשֶׁר֙ סְבִיב֣וֹתֵיהֶ֔ם וְלֹ֣א רָֽדְפ֔וּ אַֽחֲרֵ֖י בְּנֵ֥י יַֽעֲקֹֽב׃
<A NAME="6"> </A>
<B>ו</B> וַיָּבֹ֨א יַֽעֲקֹ֜ב ל֗וּזָה אֲשֶׁר֙ בְּאֶ֣רֶץ כְּנַ֔עַן הִ֖וא בֵּֽית־אֵ֑ל ה֖וּא וְכָל־הָעָ֥ם אֲשֶׁר־עִמּֽוֹ׃
<A NAME="7"> </A>
<B>ז</B> וַיִּ֤בֶן שָׁם֙ מִזְבֵּ֔חַ וַיִּקְרָא֙ לַמָּק֔וֹם אֵ֖ל בֵּֽית־אֵ֑ל כִּ֣י שָׁ֗ם נִגְל֤וּ אֵלָיו֙ הָֽאֱלֹהִ֔ים בְּבָרְח֖וֹ מִפְּנֵ֥י אָחִֽיו׃
<A NAME="8"> </A>
<B>ח</B> וַתָּ֤מָת דְּבֹרָה֙ מֵינֶ֣קֶת רִבְקָ֔ה וַתִּקָּבֵ֛ר מִתַּ֥חַת לְבֵֽית־אֵ֖ל תַּ֣חַת הָֽאַלּ֑וֹן וַיִּקְרָ֥א שְׁמ֖וֹ אַלּ֥וֹן בָּכֽוּת׃ {פ}<BR>
<A NAME="9"> </A>
<B>ט</B> וַיֵּרָ֨א אֱלֹהִ֤ים אֶֽל־יַעֲקֹב֙ ע֔וֹד בְּבֹא֖וֹ מִפַּדַּ֣ן אֲרָ֑ם וַיְבָ֖רֶךְ אֹתֽוֹ׃
<A NAME="10"> </A>
<B>י</B> וַיֹּֽאמֶר־ל֥וֹ אֱלֹהִ֖ים שִׁמְךָ֣ יַֽעֲקֹ֑ב לֹֽא־יִקָּרֵא֩ שִׁמְךָ֨ ע֜וֹד יַֽעֲקֹ֗ב כִּ֤י אִם־יִשְׂרָאֵל֙ יִֽהְיֶ֣ה שְׁמֶ֔ךָ וַיִּקְרָ֥א אֶת־שְׁמ֖וֹ יִשְׂרָאֵֽל׃
<A NAME="11"> </A>
<B>יא</B> וַיֹּאמֶר֩ ל֨וֹ אֱלֹהִ֜ים אֲנִ֨י אֵ֤ל שַׁדַּי֙ פְּרֵ֣ה וּרְבֵ֔ה גּ֛וֹי וּקְהַ֥ל גּוֹיִ֖ם יִֽהְיֶ֣ה מִמֶּ֑ךָּ וּמְלָכִ֖ים מֵֽחֲלָצֶ֥יךָ יֵצֵֽאוּ׃
<A NAME="12"> </A>
<B>יב</B> וְאֶת־הָאָ֗רֶץ אֲשֶׁ֥ר נָתַ֛תִּי לְאַבְרָהָ֥ם וּלְיִצְחָ֖ק לְךָ֣ אֶתְּנֶ֑נָּה וּֽלְזַרְעֲךָ֥ אַֽחֲרֶ֖יךָ אֶתֵּ֥ן אֶת־הָאָֽרֶץ׃
<A NAME="13"> </A>
<B>יג</B> וַיַּ֥עַל מֵֽעָלָ֖יו אֱלֹהִ֑ים בַּמָּק֖וֹם אֲשֶׁר־דִּבֶּ֥ר אִתּֽוֹ׃
<A NAME="14"> </A>
<B>יד</B> וַיַּצֵּ֨ב יַֽעֲקֹ֜ב מַצֵּבָ֗ה בַּמָּק֛וֹם אֲשֶׁר־דִּבֶּ֥ר אִתּ֖וֹ מַצֶּ֣בֶת אָ֑בֶן וַיַּסֵּ֤ךְ עָלֶ֨יהָ֙ נֶ֔סֶךְ וַיִּצֹ֥ק עָלֶ֖יהָ שָֽׁמֶן׃
<A NAME="15"> </A>
<B>טו</B> וַיִּקְרָ֨א יַֽעֲקֹ֜ב אֶת־שֵׁ֣ם הַמָּק֗וֹם אֲשֶׁר֩ דִּבֶּ֨ר אִתּ֥וֹ שָׁ֛ם אֱלֹהִ֖ים בֵּֽית־אֵֽל׃
<A NAME="16"> </A>
<B>טז</B> וַיִּסְעוּ֙ מִבֵּ֣ית אֵ֔ל וַֽיְהִי־ע֥וֹד כִּבְרַת־הָאָ֖רֶץ לָב֣וֹא אֶפְרָ֑תָה וַתֵּ֥לֶד רָחֵ֖ל וַתְּקַ֥שׁ בְּלִדְתָּֽהּ׃
<A NAME="17"> </A>
<B>יז</B> וַיְהִ֥י בְהַקְשֹׁתָ֖הּ בְּלִדְתָּ֑הּ וַתֹּ֨אמֶר לָ֤הּ הַמְיַלֶּ֨דֶת֙ אַל־תִּ֣ירְאִ֔י כִּֽי־גַם־זֶ֥ה לָ֖ךְ בֵּֽן׃
<A NAME="18"> </A>
<B>יח</B> וַיְהִ֞י בְּצֵ֤את נַפְשָׁהּ֙ כִּ֣י מֵ֔תָה וַתִּקְרָ֥א שְׁמ֖וֹ בֶּן־אוֹנִ֑י וְאָבִ֖יו קָֽרָא־ל֥וֹ בִנְיָמִֽין׃
<A NAME="19"> </A>
<B>יט</B> וַתָּ֖מָת רָחֵ֑ל וַתִּקָּבֵר֙ בְּדֶ֣רֶךְ אֶפְרָ֔תָה הִ֖וא בֵּ֥ית לָֽחֶם׃
<A NAME="20"> </A>
<B>כ</B> וַיַּצֵּ֧ב יַֽעֲקֹ֛ב מַצֵּבָ֖ה עַל־קְבֻֽרָתָ֑הּ הִ֛וא מַצֶּ֥בֶת קְבֻֽרַת־רָחֵ֖ל עַד־הַיּֽוֹם׃
<A NAME="21"> </A>
<B>כא</B> וַיִּסַּ֖ע יִשְׂרָאֵ֑ל וַיֵּ֣ט אָֽהֳלֹ֔ה מֵהָ֖לְאָה לְמִגְדַּל־עֵֽדֶר׃
<A NAME="22"> </A>
<B>כב</B> <A HREF="cupper10.htm#c0135" title="קריאה בטעמים חילופיים">*</A> וַיְהִ֗י בִּשְׁכֹּ֤ן יִשְׂרָאֵל֙ בָּאָ֣רֶץ הַהִ֔וא וַיֵּ֣לֶךְ רְאוּבֵ֗ן וַיִּשְׁכַּב֙ אֶת־בִּלְהָה֙ פִּילֶ֣גֶשׁ אָבִ֔יו וַיִּשְׁמַ֖ע יִשְׂרָאֵ֑ל {פ}<BR>וַיִּֽהְי֥וּ בְנֵֽי־יַעֲקֹ֖ב שְׁנֵ֥ים עָשָֽׂר׃
<A NAME="23"> </A>
<B>כג</B> בְּנֵ֣י לֵאָ֔ה בְּכ֥וֹר יַֽעֲקֹ֖ב רְאוּבֵ֑ן וְשִׁמְעוֹן֙ וְלֵוִ֣י וִֽיהוּדָ֔ה וְיִשָּׂשכָ֖ר וּזְבֻלוּֽן׃
<A NAME="24"> </A>
<B>כד</B> בְּנֵ֣י רָחֵ֔ל יוֹסֵ֖ף וּבִנְיָמִֽן׃
<A NAME="25"> </A>
<B>כה</B> וּבְנֵ֤י בִלְהָה֙ שִׁפְחַ֣ת רָחֵ֔ל דָּ֖ן וְנַפְתָּלִֽי׃
<A NAME="26"> </A>
<B>כו</B> וּבְנֵ֥י זִלְפָּ֛ה שִׁפְחַ֥ת לֵאָ֖ה גָּ֣ד וְאָשֵׁ֑ר אֵ֚לֶּה בְּנֵ֣י יַֽעֲקֹ֔ב אֲשֶׁ֥ר יֻלַּד־ל֖וֹ בְּפַדַּ֥ן אֲרָֽם׃
<A NAME="27"> </A>
<B>כז</B> וַיָּבֹ֤א יַֽעֲקֹב֙ אֶל־יִצְחָ֣ק אָבִ֔יו מַמְרֵ֖א קִרְיַ֣ת הָֽאַרְבַּ֑ע הִ֣וא חֶבְר֔וֹן אֲשֶׁר־גָּֽר־שָׁ֥ם אַבְרָהָ֖ם וְיִצְחָֽק׃
<A NAME="28"> </A>
<B>כח</B> וַיִּֽהְי֖וּ יְמֵ֣י יִצְחָ֑ק מְאַ֥ת שָׁנָ֖ה וּשְׁמֹנִ֥ים שָׁנָֽה׃
<A NAME="29"> </A>
<B>כט</B> וַיִּגְוַ֨ע יִצְחָ֤ק וַיָּ֨מָת֙ וַיֵּאָ֣סֶף אֶל־עַמָּ֔יו זָקֵ֖ן וּשְׂבַ֣ע יָמִ֑ים וַיִּקְבְּר֣וּ אֹת֔וֹ עֵשָׂ֥ו וְיַֽעֲקֹ֖ב בָּנָֽיו׃ {פ}</P>

<HR>
<P CLASS=s>
<A HREF="c0.htm">תנ"ך</A> -
בראשית - פרק
<A HREF="c0101.htm">א</A>
<A HREF="c0102.htm">ב</A>
<A HREF="c0103.htm">ג</A>
<A HREF="c0104.htm">ד</A>
<A HREF="c0105.htm">ה</A>
<A HREF="c0106.htm">ו</A>
<A HREF="c0107.htm">ז</A>
<A HREF="c0108.htm">ח</A>
<A HREF="c0109.htm">ט</A>
<A HREF="c0110.htm">י</A>
<A HREF="c0111.htm">יא</A>
<A HREF="c0112.htm">יב</A>
<A HREF="c0113.htm">יג</A>
<A HREF="c0114.htm">יד</A>
<A HREF="c0115.htm">טו</A>
<A HREF="c0116.htm">טז</A>
<A HREF="c0117.htm">יז</A>
<A HREF="c0118.htm">יח</A>
<A HREF="c0119.htm">יט</A>
<A HREF="c0120.htm">כ</A>
<A HREF="c0121.htm">כא</A>
<A HREF="c0122.htm">כב</A>
<A HREF="c0123.htm">כג</A>
<A HREF="c0124.htm">כד</A>
<A HREF="c0125.htm">כה</A>
<A HREF="c0126.htm">כו</A>
<A HREF="c0127.htm">כז</A>
<A HREF="c0128.htm">כח</A>
<A HREF="c0129.htm">כט</A>
<A HREF="c0130.htm">ל</A>
<A HREF="c0131.htm">לא</A>
<A HREF="c0132.htm">לב</A>
<A HREF="c0133.htm">לג</A>
<A HREF="c0134.htm">לד</A>
לה
<A HREF="c0136.htm">לו</A>
<A HREF="c0137.htm">לז</A>
<A HREF="c0138.htm">לח</A>
<A HREF="c0139.htm">לט</A>
<A HREF="c0140.htm">מ</A>
<A HREF="c0141.htm">מא</A>
<A HREF="c0142.htm">מב</A>
<A HREF="c0143.htm">מג</A>
<A HREF="c0144.htm">מד</A>
<A HREF="c0145.htm">מה</A>
<A HREF="c0146.htm">מו</A>
<A HREF="c0147.htm">מז</A>
<A HREF="c0148.htm">מח</A>
<A HREF="c0149.htm">מט</A>
<A HREF="c0150.htm">נ</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c0135')</SCRIPT></P>
</BODY></HTML>
