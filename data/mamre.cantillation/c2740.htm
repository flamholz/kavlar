<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="cs.css" TYPE="text/css">
<TITLE>תנ"ך - איוב פרק מ</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
איוב - פרק
<A HREF="c2701.htm">א</A>
<A HREF="c2702.htm">ב</A>
<A HREF="c2703.htm">ג</A>
<A HREF="c2704.htm">ד</A>
<A HREF="c2705.htm">ה</A>
<A HREF="c2706.htm">ו</A>
<A HREF="c2707.htm">ז</A>
<A HREF="c2708.htm">ח</A>
<A HREF="c2709.htm">ט</A>
<A HREF="c2710.htm">י</A>
<A HREF="c2711.htm">יא</A>
<A HREF="c2712.htm">יב</A>
<A HREF="c2713.htm">יג</A>
<A HREF="c2714.htm">יד</A>
<A HREF="c2715.htm">טו</A>
<A HREF="c2716.htm">טז</A>
<A HREF="c2717.htm">יז</A>
<A HREF="c2718.htm">יח</A>
<A HREF="c2719.htm">יט</A>
<A HREF="c2720.htm">כ</A>
<A HREF="c2721.htm">כא</A>
<A HREF="c2722.htm">כב</A>
<A HREF="c2723.htm">כג</A>
<A HREF="c2724.htm">כד</A>
<A HREF="c2725.htm">כה</A>
<A HREF="c2726.htm">כו</A>
<A HREF="c2727.htm">כז</A>
<A HREF="c2728.htm">כח</A>
<A HREF="c2729.htm">כט</A>
<A HREF="c2730.htm">ל</A>
<A HREF="c2731.htm">לא</A>
<A HREF="c2732.htm">לב</A>
<A HREF="c2733.htm">לג</A>
<A HREF="c2734.htm">לד</A>
<A HREF="c2735.htm">לה</A>
<A HREF="c2736.htm">לו</A>
<A HREF="c2737.htm">לז</A>
<A HREF="c2738.htm">לח</A>
<A HREF="c2739.htm">לט</A>
מ
<A HREF="c2741.htm">מא</A>
<A HREF="c2742.htm">מב</A>
</P>
<HR>

<H1>איוב פרק מ</H1>

<A NAME="1"> </A>
<P><B>א</B>                וַיַּ֖עַן יְהוָ֥ה אֶת־אִיּ֗וֹב וַיֹּאמַֽר׃<BR>
<A NAME="2"> </A>
<B>ב</B> הֲ֭רֹב עִם־שַׁדַּ֣י יִסּ֑וֹר    מוֹכִ֖יחַ אֱל֣וֹהַּ יַֽעֲנֶֽנָּה׃</P>
<A NAME="3"> </A>
<P><B>ג</B>                וַיַּ֖עַן אִיּ֥וֹב אֶת־יְהוָ֗ה וַיֹּאמַֽר׃<BR>
<A NAME="4"> </A>
<B>ד</B> הֵ֣ן קַ֭לֹּתִי מָ֣ה אֲשִׁיבֶ֑ךָּ    יָ֝דִ֗י שַׂ֣מְתִּי לְמוֹ־פִֽי׃<BR>
<A NAME="5"> </A>
<B>ה</B> אַחַ֣ת דִּ֭בַּרְתִּי וְלֹ֣א אֶֽעֱנֶ֑ה    וּ֝שְׁתַּ֗יִם וְלֹ֣א אוֹסִֽיף׃</P>
<A NAME="6"> </A>
<P><B>ו</B> וַיַּֽעַן־יְהוָ֣ה אֶת־אִ֭יּוֹב מנסערה (מִ֥ן ׀ סְעָרָ֗ה)    וַיֹּאמַֽר׃<BR>
<A NAME="7"> </A>
<B>ז</B> אֱזָר־נָ֣א כְגֶ֣בֶר חֲלָצֶ֑יךָ    אֶ֝שְׁאָֽלְךָ֗ וְהֽוֹדִיעֵֽנִי׃<BR>
<A NAME="8"> </A>
<B>ח</B> הַ֭אַף תָּפֵ֣ר מִשְׁפָּטִ֑י    תַּ֝רְשִׁיעֵ֗נִי לְמַ֣עַן תִּצְדָּֽק׃<BR>
<A NAME="9"> </A>
<B>ט</B> וְאִם־זְר֖וֹעַ כָּאֵ֥ל ׀ לָ֑ךְ    וּ֝בְק֗וֹל כָּמֹ֥הוּ תַרְעֵֽם׃<BR>
<A NAME="10"> </A>
<B>י</B> עֲדֵ֥ה נָ֣א גָא֣וֹן וָגֹ֑בַהּ    וְה֖וֹד וְהָדָ֣ר תִּלְבָּֽשׁ׃<BR>
<A NAME="11"> </A>
<B>יא</B> הָ֭פֵץ עֶבְר֣וֹת אַפֶּ֑ךָ    וּרְאֵ֥ה כָל־גֵּ֝אֶ֗ה וְהַשְׁפִּילֵֽהוּ׃<BR>
<A NAME="12"> </A>
<B>יב</B> רְאֵ֣ה כָל־גֵּ֭אֶה הַכְנִיעֵ֑הוּ    וַֽהֲדֹ֖ךְ רְשָׁעִ֣ים תַּחְתָּֽם׃<BR>
<A NAME="13"> </A>
<B>יג</B> טָמְנֵ֣ם בֶּֽעָפָ֣ר יָ֑חַד    פְּ֝נֵיהֶ֗ם חֲבֹ֣שׁ בַּטָּמֽוּן׃<BR>
<A NAME="14"> </A>
<B>יד</B> וְגַם־אֲנִ֥י אוֹדֶ֑ךָּ    כִּֽי־תוֹשִׁ֖עַ לְךָ֣ יְמִינֶֽךָ׃<BR>
<A NAME="15"> </A>
<B>טו</B> הִנֵּה־נָ֣א בְ֭הֵמוֹת אֲשֶׁר־עָשִׂ֣יתִי עִמָּ֑ךְ    חָ֝צִ֗יר כַּבָּקָ֥ר יֹאכֵֽל׃<BR>
<A NAME="16"> </A>
<B>טז</B> הִנֵּה־נָ֣א כֹח֣וֹ בְמָתְנָ֑יו    וְ֝אוֹנ֗וֹ בִּשְׁרִירֵ֥י בִטְנֽוֹ׃<BR>
<A NAME="17"> </A>
<B>יז</B> יַחְפֹּ֣ץ זְנָב֣וֹ כְמוֹ־אָ֑רֶז    גִּידֵ֖י פַֽחֲדָ֣ו יְשֹׂרָֽגוּ׃<BR>
<A NAME="18"> </A>
<B>יח</B> עֲ֭צָמָיו אֲפִיקֵ֣י נְחֻשָׁ֑ה    גְּ֝רָמָ֗יו כִּמְטִ֥יל בַּרְזֶֽל׃<BR>
<A NAME="19"> </A>
<B>יט</B> ה֭וּא רֵאשִׁ֣ית דַּרְכֵי־אֵ֑ל    הָֽ֝עֹשׂ֗וֹ יַגֵּ֥שׁ חַרְבּֽוֹ׃<BR>
<A NAME="20"> </A>
<B>כ</B> כִּי־ב֭וּל הָרִ֣ים יִשְׂאוּ־ל֑וֹ    וְֽכָל־חַיַּ֥ת הַ֝שָּׂדֶ֗ה יְשַֽׂחֲקוּ־שָֽׁם׃<BR>
<A NAME="21"> </A>
<B>כא</B> תַּֽחַת־צֶאֱלִ֥ים יִשְׁכָּ֑ב    בְּסֵ֖תֶר קָנֶ֣ה וּבִצָּֽה׃<BR>
<A NAME="22"> </A>
<B>כב</B> יְסֻכֻּ֣הוּ צֶֽאֱלִ֣ים צִֽלְל֑וֹ    יְ֝סֻבּ֗וּהוּ עַרְבֵי־נָֽחַל׃<BR>
<A NAME="23"> </A>
<B>כג</B> הֵ֤ן יַֽעֲשֹׁ֣ק נָ֭הָר לֹ֣א יַחְפּ֑וֹז    יִבְטַ֓ח ׀ כִּֽי־יָגִ֖יחַ יַרְדֵּ֣ן אֶל־פִּֽיהוּ׃<BR>
<A NAME="24"> </A>
<B>כד</B> בְּעֵינָ֥יו יִקָּחֶ֑נּוּ    בְּ֝מֽוֹקְשִׁ֗ים יִנְקָב־אָֽף׃<BR>
<A NAME="25"> </A>
<B>כה</B> תִּמְשֹׁ֣ךְ לִוְיָתָ֣ן בְּחַכָּ֑ה    וּ֝בְחֶ֗בֶל תַּשְׁקִ֥יעַ לְשֹׁנֽוֹ׃<BR>
<A NAME="26"> </A>
<B>כו</B> הֲתָשִׂ֣ים אַגְמֹ֣ן בְּאַפּ֑וֹ    וּ֝בְח֗וֹחַ תִּקֹּ֥ב לֶֽחֱיֽוֹ׃<BR>
<A NAME="27"> </A>
<B>כז</B> הֲיַרְבֶּ֣ה אֵ֭לֶיךָ תַּֽחֲנוּנִ֑ים    אִם־יְדַבֵּ֖ר אֵלֶ֣יךָ רַכּֽוֹת׃<BR>
<A NAME="28"> </A>
<B>כח</B> הֲיִכְרֹ֣ת בְּרִ֣ית עִמָּ֑ךְ    תִּ֝קָּחֶ֗נּוּ לְעֶ֣בֶד עוֹלָֽם׃<BR>
<A NAME="29"> </A>
<B>כט</B> הַֽתְשַׂחֶק־בּ֭וֹ כַּצִּפּ֑וֹר    וְ֝תִקְשְׁרֶ֗נּוּ לְנַֽעֲרוֹתֶֽיךָ׃<BR>
<A NAME="30"> </A>
<B>ל</B> יִכְר֣וּ עָ֭לָיו חַבָּרִ֑ים    יֶֽ֝חֱצ֗וּהוּ בֵּ֣ין כְּֽנַעֲנִֽים׃<BR>
<A NAME="31"> </A>
<B>לא</B> הַֽתְמַלֵּ֣א בְשֻׂכּ֣וֹת עוֹר֑וֹ    וּבְצִלְצַ֖ל דָּגִ֣ים רֹאשֽׁוֹ׃<BR>
<A NAME="32"> </A>
<B>לב</B> שִׂים־עָלָ֥יו כַּפֶּ֑ךָ    זְכֹ֥ר מִ֝לְחָמָ֗ה אַל־תּוֹסַֽף׃</P>

<HR>
<P CLASS=s>
<A HREF="c0.htm">תנ"ך</A> -
איוב - פרק
<A HREF="c2701.htm">א</A>
<A HREF="c2702.htm">ב</A>
<A HREF="c2703.htm">ג</A>
<A HREF="c2704.htm">ד</A>
<A HREF="c2705.htm">ה</A>
<A HREF="c2706.htm">ו</A>
<A HREF="c2707.htm">ז</A>
<A HREF="c2708.htm">ח</A>
<A HREF="c2709.htm">ט</A>
<A HREF="c2710.htm">י</A>
<A HREF="c2711.htm">יא</A>
<A HREF="c2712.htm">יב</A>
<A HREF="c2713.htm">יג</A>
<A HREF="c2714.htm">יד</A>
<A HREF="c2715.htm">טו</A>
<A HREF="c2716.htm">טז</A>
<A HREF="c2717.htm">יז</A>
<A HREF="c2718.htm">יח</A>
<A HREF="c2719.htm">יט</A>
<A HREF="c2720.htm">כ</A>
<A HREF="c2721.htm">כא</A>
<A HREF="c2722.htm">כב</A>
<A HREF="c2723.htm">כג</A>
<A HREF="c2724.htm">כד</A>
<A HREF="c2725.htm">כה</A>
<A HREF="c2726.htm">כו</A>
<A HREF="c2727.htm">כז</A>
<A HREF="c2728.htm">כח</A>
<A HREF="c2729.htm">כט</A>
<A HREF="c2730.htm">ל</A>
<A HREF="c2731.htm">לא</A>
<A HREF="c2732.htm">לב</A>
<A HREF="c2733.htm">לג</A>
<A HREF="c2734.htm">לד</A>
<A HREF="c2735.htm">לה</A>
<A HREF="c2736.htm">לו</A>
<A HREF="c2737.htm">לז</A>
<A HREF="c2738.htm">לח</A>
<A HREF="c2739.htm">לט</A>
מ
<A HREF="c2741.htm">מא</A>
<A HREF="c2742.htm">מב</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c2740')</SCRIPT></P>
</BODY></HTML>
