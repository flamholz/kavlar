<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="c.css" TYPE="text/css">
<TITLE>תנ"ך - ישעיהו פרק כה</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
ישעיהו - פרק
<A HREF="c1001.htm">א</A>
<A HREF="c1002.htm">ב</A>
<A HREF="c1003.htm">ג</A>
<A HREF="c1004.htm">ד</A>
<A HREF="c1005.htm">ה</A>
<A HREF="c1006.htm">ו</A>
<A HREF="c1007.htm">ז</A>
<A HREF="c1008.htm">ח</A>
<A HREF="c1009.htm">ט</A>
<A HREF="c1010.htm">י</A>
<A HREF="c1011.htm">יא</A>
<A HREF="c1012.htm">יב</A>
<A HREF="c1013.htm">יג</A>
<A HREF="c1014.htm">יד</A>
<A HREF="c1015.htm">טו</A>
<A HREF="c1016.htm">טז</A>
<A HREF="c1017.htm">יז</A>
<A HREF="c1018.htm">יח</A>
<A HREF="c1019.htm">יט</A>
<A HREF="c1020.htm">כ</A>
<A HREF="c1021.htm">כא</A>
<A HREF="c1022.htm">כב</A>
<A HREF="c1023.htm">כג</A>
<A HREF="c1024.htm">כד</A>
כה
<A HREF="c1026.htm">כו</A>
<A HREF="c1027.htm">כז</A>
<A HREF="c1028.htm">כח</A>
<A HREF="c1029.htm">כט</A>
<A HREF="c1030.htm">ל</A>
<A HREF="c1031.htm">לא</A>
<A HREF="c1032.htm">לב</A>
<A HREF="c1033.htm">לג</A>
<A HREF="c1034.htm">לד</A>
<A HREF="c1035.htm">לה</A>
<A HREF="c1036.htm">לו</A>
<A HREF="c1037.htm">לז</A>
<A HREF="c1038.htm">לח</A>
<A HREF="c1039.htm">לט</A>
<A HREF="c1040.htm">מ</A>
<A HREF="c1041.htm">מא</A>
<A HREF="c1042.htm">מב</A>
<A HREF="c1043.htm">מג</A>
<A HREF="c1044.htm">מד</A>
<A HREF="c1045.htm">מה</A>
<A HREF="c1046.htm">מו</A>
<A HREF="c1047.htm">מז</A>
<A HREF="c1048.htm">מח</A>
<A HREF="c1049.htm">מט</A>
<A HREF="c1050.htm">נ</A>
<A HREF="c1051.htm">נא</A>
<A HREF="c1052.htm">נב</A>
<A HREF="c1053.htm">נג</A>
<A HREF="c1054.htm">נד</A>
<A HREF="c1055.htm">נה</A>
<A HREF="c1056.htm">נו</A>
<A HREF="c1057.htm">נז</A>
<A HREF="c1058.htm">נח</A>
<A HREF="c1059.htm">נט</A>
<A HREF="c1060.htm">ס</A>
<A HREF="c1061.htm">סא</A>
<A HREF="c1062.htm">סב</A>
<A HREF="c1063.htm">סג</A>
<A HREF="c1064.htm">סד</A>
<A HREF="c1065.htm">סה</A>
<A HREF="c1066.htm">סו</A>
</P>
<HR>

<H1>ישעיהו פרק כה</H1>

<A NAME="1"> </A>
<P><B>א</B> יְהוָ֤ה אֱלֹהַי֙ אַתָּ֔ה אֲרֽוֹמִמְךָ֙ אוֹדֶ֣ה שִׁמְךָ֔ כִּ֥י עָשִׂ֖יתָ פֶּ֑לֶא עֵצ֥וֹת מֵֽרָחֹ֖ק אֱמ֥וּנָה אֹֽמֶן׃
<A NAME="2"> </A>
<B>ב</B> כִּ֣י שַׂ֤מְתָּ מֵעִיר֙ לַגָּ֔ל קִרְיָ֥ה בְצוּרָ֖ה לְמַפֵּלָ֑ה אַרְמ֤וֹן זָרִים֙ מֵעִ֔יר לְעוֹלָ֖ם לֹ֥א יִבָּנֶֽה׃
<A NAME="3"> </A>
<B>ג</B> עַל־כֵּ֖ן יְכַבְּד֣וּךָ עַם־עָ֑ז קִרְיַ֛ת גּוֹיִ֥ם עָֽרִיצִ֖ים יִֽירָאֽוּךָ׃
<A NAME="4"> </A>
<B>ד</B> כִּֽי־הָיִ֨יתָ מָע֥וֹז לַדָּ֛ל מָע֥וֹז לָֽאֶבְי֖וֹן בַּצַּר־ל֑וֹ מַחְסֶ֤ה מִזֶּ֨רֶם֙ צֵ֣ל מֵחֹ֔רֶב כִּ֛י ר֥וּחַ עָֽרִיצִ֖ים כְּזֶ֥רֶם קִֽיר׃
<A NAME="5"> </A>
<B>ה</B> כְּחֹ֣רֶב בְּצָי֔וֹן שְׁא֥וֹן זָרִ֖ים תַּכְנִ֑יעַ חֹ֚רֶב בְּצֵ֣ל עָ֔ב זְמִ֥יר עָֽרִיצִ֖ים יַֽעֲנֶֽה׃ {פ}<BR>
<A NAME="6"> </A>
<B>ו</B> וְעָשָׂה֩ יְהוָ֨ה צְבָא֜וֹת לְכָל־הָֽעַמִּים֙ בָּהָ֣ר הַזֶּ֔ה מִשְׁתֵּ֥ה שְׁמָנִ֖ים מִשְׁתֵּ֣ה שְׁמָרִ֑ים שְׁמָנִים֙ מְמֻ֣חָיִ֔ם שְׁמָרִ֖ים מְזֻקָּקִֽים׃
<A NAME="7"> </A>
<B>ז</B> וּבִלַּע֙ בָּהָ֣ר הַזֶּ֔ה פְּנֵֽי־הַלּ֥וֹט ׀ הַלּ֖וֹט עַל־כָּל־הָֽעַמִּ֑ים וְהַמַּסֵּכָ֥ה הַנְּסוּכָ֖ה עַל־כָּל־הַגּוֹיִֽם׃
<A NAME="8"> </A>
<B>ח</B> בִּלַּ֤ע הַמָּ֨וֶת֙ לָנֶ֔צַח וּמָחָ֨ה אֲדֹנָ֧י יְהוִ֛ה דִּמְעָ֖ה מֵעַ֣ל כָּל־פָּנִ֑ים וְחֶרְפַּ֣ת עַמּ֗וֹ יָסִיר֙ מֵעַ֣ל כָּל־הָאָ֔רֶץ כִּ֥י יְהוָ֖ה דִּבֵּֽר׃ {פ}<BR>
<A NAME="9"> </A>
<B>ט</B> וְאָמַר֙ בַּיּ֣וֹם הַה֔וּא הִנֵּ֨ה אֱלֹהֵ֥ינוּ זֶ֛ה קִוִּ֥ינוּ ל֖וֹ וְיֽוֹשִׁיעֵ֑נוּ זֶ֤ה יְהוָה֙ קִוִּ֣ינוּ ל֔וֹ נָגִ֥ילָה וְנִשְׂמְחָ֖ה בִּישֽׁוּעָתֽוֹ׃
<A NAME="10"> </A>
<B>י</B> כִּֽי־תָנ֥וּחַ יַד־יְהוָ֖ה בָּהָ֣ר הַזֶּ֑ה וְנָ֤דוֹשׁ מוֹאָב֙ תַּחְתָּ֔יו כְּהִדּ֥וּשׁ מַתְבֵּ֖ן במי (בְּמ֥וֹ) מַדְמֵנָֽה׃
<A NAME="11"> </A>
<B>יא</B> וּפֵרַ֤שׂ יָדָיו֙ בְּקִרְבּ֔וֹ כַּֽאֲשֶׁ֛ר יְפָרֵ֥שׂ הַשֹּׂחֶ֖ה לִשְׂח֑וֹת וְהִשְׁפִּיל֙ גַּֽאֲוָת֔וֹ עִ֖ם אָרְבּ֥וֹת יָדָֽיו׃
<A NAME="12"> </A>
<B>יב</B> וּמִבְצַ֞ר מִשְׂגַּ֣ב חֽוֹמֹתֶ֗יךָ הֵשַׁ֥ח הִשְׁפִּ֛יל הִגִּ֥יעַ לָאָ֖רֶץ עַד־עָפָֽר׃ {ס}</P>

<HR>
<P CLASS=s>
<A HREF="c0.htm">תנ"ך</A> -
ישעיהו - פרק
<A HREF="c1001.htm">א</A>
<A HREF="c1002.htm">ב</A>
<A HREF="c1003.htm">ג</A>
<A HREF="c1004.htm">ד</A>
<A HREF="c1005.htm">ה</A>
<A HREF="c1006.htm">ו</A>
<A HREF="c1007.htm">ז</A>
<A HREF="c1008.htm">ח</A>
<A HREF="c1009.htm">ט</A>
<A HREF="c1010.htm">י</A>
<A HREF="c1011.htm">יא</A>
<A HREF="c1012.htm">יב</A>
<A HREF="c1013.htm">יג</A>
<A HREF="c1014.htm">יד</A>
<A HREF="c1015.htm">טו</A>
<A HREF="c1016.htm">טז</A>
<A HREF="c1017.htm">יז</A>
<A HREF="c1018.htm">יח</A>
<A HREF="c1019.htm">יט</A>
<A HREF="c1020.htm">כ</A>
<A HREF="c1021.htm">כא</A>
<A HREF="c1022.htm">כב</A>
<A HREF="c1023.htm">כג</A>
<A HREF="c1024.htm">כד</A>
כה
<A HREF="c1026.htm">כו</A>
<A HREF="c1027.htm">כז</A>
<A HREF="c1028.htm">כח</A>
<A HREF="c1029.htm">כט</A>
<A HREF="c1030.htm">ל</A>
<A HREF="c1031.htm">לא</A>
<A HREF="c1032.htm">לב</A>
<A HREF="c1033.htm">לג</A>
<A HREF="c1034.htm">לד</A>
<A HREF="c1035.htm">לה</A>
<A HREF="c1036.htm">לו</A>
<A HREF="c1037.htm">לז</A>
<A HREF="c1038.htm">לח</A>
<A HREF="c1039.htm">לט</A>
<A HREF="c1040.htm">מ</A>
<A HREF="c1041.htm">מא</A>
<A HREF="c1042.htm">מב</A>
<A HREF="c1043.htm">מג</A>
<A HREF="c1044.htm">מד</A>
<A HREF="c1045.htm">מה</A>
<A HREF="c1046.htm">מו</A>
<A HREF="c1047.htm">מז</A>
<A HREF="c1048.htm">מח</A>
<A HREF="c1049.htm">מט</A>
<A HREF="c1050.htm">נ</A>
<A HREF="c1051.htm">נא</A>
<A HREF="c1052.htm">נב</A>
<A HREF="c1053.htm">נג</A>
<A HREF="c1054.htm">נד</A>
<A HREF="c1055.htm">נה</A>
<A HREF="c1056.htm">נו</A>
<A HREF="c1057.htm">נז</A>
<A HREF="c1058.htm">נח</A>
<A HREF="c1059.htm">נט</A>
<A HREF="c1060.htm">ס</A>
<A HREF="c1061.htm">סא</A>
<A HREF="c1062.htm">סב</A>
<A HREF="c1063.htm">סג</A>
<A HREF="c1064.htm">סד</A>
<A HREF="c1065.htm">סה</A>
<A HREF="c1066.htm">סו</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c1025')</SCRIPT></P>
</BODY></HTML>
