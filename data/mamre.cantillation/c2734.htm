<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="cs.css" TYPE="text/css">
<TITLE>תנ"ך - איוב פרק לד</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
איוב - פרק
<A HREF="c2701.htm">א</A>
<A HREF="c2702.htm">ב</A>
<A HREF="c2703.htm">ג</A>
<A HREF="c2704.htm">ד</A>
<A HREF="c2705.htm">ה</A>
<A HREF="c2706.htm">ו</A>
<A HREF="c2707.htm">ז</A>
<A HREF="c2708.htm">ח</A>
<A HREF="c2709.htm">ט</A>
<A HREF="c2710.htm">י</A>
<A HREF="c2711.htm">יא</A>
<A HREF="c2712.htm">יב</A>
<A HREF="c2713.htm">יג</A>
<A HREF="c2714.htm">יד</A>
<A HREF="c2715.htm">טו</A>
<A HREF="c2716.htm">טז</A>
<A HREF="c2717.htm">יז</A>
<A HREF="c2718.htm">יח</A>
<A HREF="c2719.htm">יט</A>
<A HREF="c2720.htm">כ</A>
<A HREF="c2721.htm">כא</A>
<A HREF="c2722.htm">כב</A>
<A HREF="c2723.htm">כג</A>
<A HREF="c2724.htm">כד</A>
<A HREF="c2725.htm">כה</A>
<A HREF="c2726.htm">כו</A>
<A HREF="c2727.htm">כז</A>
<A HREF="c2728.htm">כח</A>
<A HREF="c2729.htm">כט</A>
<A HREF="c2730.htm">ל</A>
<A HREF="c2731.htm">לא</A>
<A HREF="c2732.htm">לב</A>
<A HREF="c2733.htm">לג</A>
לד
<A HREF="c2735.htm">לה</A>
<A HREF="c2736.htm">לו</A>
<A HREF="c2737.htm">לז</A>
<A HREF="c2738.htm">לח</A>
<A HREF="c2739.htm">לט</A>
<A HREF="c2740.htm">מ</A>
<A HREF="c2741.htm">מא</A>
<A HREF="c2742.htm">מב</A>
</P>
<HR>

<H1>איוב פרק לד</H1>

<A NAME="1"> </A>
<P><B>א</B>                וַיַּ֥עַן אֱלִיה֗וּא וַיֹּאמַֽר׃<BR>
<A NAME="2"> </A>
<B>ב</B> שִׁמְע֣וּ חֲכָמִ֣ים מִלָּ֑י    וְ֝יֹֽדְעִ֗ים הַֽאֲזִ֥ינוּ לִֽי׃<BR>
<A NAME="3"> </A>
<B>ג</B> כִּי־אֹ֭זֶן מִלִּ֣ין תִּבְחָ֑ן    וְ֝חֵ֗ךְ יִטְעַ֥ם לֶֽאֱכֹֽל׃<BR>
<A NAME="4"> </A>
<B>ד</B> מִשְׁפָּ֥ט נִבְחֲרָה־לָּ֑נוּ    נֵֽדְעָ֖ה בֵינֵ֣ינוּ מַה־טּֽוֹב׃<BR>
<A NAME="5"> </A>
<B>ה</B> כִּֽי־אָמַ֣ר אִיּ֣וֹב צָדַ֑קְתִּי    וְ֝אֵ֗ל הֵסִ֥יר מִשְׁפָּטִֽי׃<BR>
<A NAME="6"> </A>
<B>ו</B> עַל־מִשְׁפָּטִ֥י אֲכַזֵּ֑ב    אָנ֖וּשׁ חִצִּ֣י בְלִי־פָֽשַׁע׃<BR>
<A NAME="7"> </A>
<B>ז</B> מִי־גֶ֥בֶר כְּאִיּ֑וֹב    יִֽשְׁתֶּה־לַּ֥עַג כַּמָּֽיִם׃<BR>
<A NAME="8"> </A>
<B>ח</B> וְאָרַ֣ח לְ֭חֶבְרָה עִם־פֹּ֣עֲלֵי אָ֑וֶן    וְ֝לָלֶ֗כֶת עִם־אַנְשֵׁי־רֶֽשַׁע׃<BR>
<A NAME="9"> </A>
<B>ט</B> כִּֽי־אָ֭מַר לֹ֣א יִסְכָּן־גָּ֑בֶר    בִּ֝רְצֹת֗וֹ עִם־אֱלֹהִֽים׃<BR>
<A NAME="10"> </A>
<B>י</B> לָכֵ֤ן ׀ אַ֥נְשֵׁ֥י לֵבָ֗ב    שִׁמְע֫וּ לִ֥י<BR>חָלִ֖לָה לָאֵ֥ל מֵרֶ֗שַׁע    וְשַׁדַּ֥י מֵעָֽוֶל׃<BR>
<A NAME="11"> </A>
<B>יא</B> כִּ֤י פֹ֣עַל אָ֭דָם יְשַׁלֶּם־ל֑וֹ    וּֽכְאֹ֥רַח אִ֝֗ישׁ יַמְצִאֶֽנּוּ׃<BR>
<A NAME="12"> </A>
<B>יב</B> אַף־אָמְנָ֗ם אֵ֥ל לֹֽא־יַרְשִׁ֑יעַ    וְ֝שַׁדַּ֗י לֹֽא־יְעַוֵּ֥ת מִשְׁפָּֽט׃<BR>
<A NAME="13"> </A>
<B>יג</B> מִֽי־פָקַ֣ד עָלָ֣יו אָ֑רְצָה    וּמִ֥י שָׂ֝֗ם תֵּבֵ֥ל כֻּלָּֽהּ׃<BR>
<A NAME="14"> </A>
<B>יד</B> אִם־יָשִׂ֣ים אֵלָ֣יו לִבּ֑וֹ    רוּח֥וֹ וְ֝נִשְׁמָת֗וֹ אֵלָ֥יו יֶֽאֱסֹֽף׃<BR>
<A NAME="15"> </A>
<B>טו</B> יִגְוַ֣ע כָּל־בָּשָׂ֣ר יָ֑חַד    וְ֝אָדָ֗ם עַל־עָפָ֥ר יָשֽׁוּב׃<BR>
<A NAME="16"> </A>
<B>טז</B> וְאִם־בִּ֥ינָה שִׁמְעָה־זֹּ֑את    הַֽ֝אֲזִ֗ינָה לְק֣וֹל מִלָּֽי׃<BR>
<A NAME="17"> </A>
<B>יז</B> הַאַ֬ף שׂוֹנֵ֣א מִשְׁפָּ֣ט יַֽחֲב֑וֹשׁ    וְאִם־צַדִּ֖יק כַּבִּ֣יר תַּרְשִֽׁיעַ׃<BR>
<A NAME="18"> </A>
<B>יח</B> הַֽאֲמֹ֣ר לְמֶ֣לֶךְ בְּלִיָּ֑עַל    רָ֝שָׁ֗ע אֶל־נְדִיבִֽים׃<BR>
<A NAME="19"> </A>
<B>יט</B> אֲשֶׁ֤ר לֹֽא־נָשָׂ֨א ׀ פְּנֵ֥י שָׂרִ֗ים    וְלֹ֣א נִכַּר־שׁ֭וֹעַ לִפְנֵי־דָ֑ל<BR>כִּֽי־מַעֲשֵׂ֖ה יָדָ֣יו    כֻּלָּֽם׃<BR>
<A NAME="20"> </A>
<B>כ</B> רֶ֤גַע ׀ יָמֻתוּ֮    וַֽחֲצ֪וֹת לָ֥יְלָה<BR>יְגֹֽעֲשׁ֣וּ עָ֣ם וְיַֽעֲבֹ֑רוּ    וְיָסִ֥ירוּ אַ֝בִּ֗יר לֹ֣א בְיָֽד׃<BR>
<A NAME="21"> </A>
<B>כא</B> כִּֽי־עֵ֭ינָיו עַל־דַּרְכֵי־אִ֑ישׁ    וְֽכָל־צְעָדָ֥יו יִרְאֶֽה׃<BR>
<A NAME="22"> </A>
<B>כב</B> אֵֽין־חֹ֭שֶׁךְ וְאֵ֣ין צַלְמָ֑וֶת    לְהִסָּ֥תֶר שָׁ֝֗ם פֹּ֣עֲלֵי אָֽוֶן׃<BR>
<A NAME="23"> </A>
<B>כג</B> כִּ֤י לֹ֣א עַל־אִ֭ישׁ יָשִׂ֣ים ע֑וֹד    לַֽהֲלֹ֥ךְ אֶל־אֵ֝֗ל בַּמִּשְׁפָּֽט׃<BR>
<A NAME="24"> </A>
<B>כד</B> יָרֹ֣עַ כַּבִּירִ֣ים לֹא־חֵ֑קֶר    וַיַּֽעֲמֵ֖ד אֲחֵרִ֣ים תַּחְתָּֽם׃<BR>
<A NAME="25"> </A>
<B>כה</B> לָכֵ֗ן יַ֭כִּיר מַעְבָּֽדֵיהֶ֑ם    וְהָ֥פַךְ לַ֝֗יְלָה וְיִדַּכָּֽאוּ׃<BR>
<A NAME="26"> </A>
<B>כו</B> תַּֽחַת־רְשָׁעִ֥ים סְפָקָ֗ם    בִּמְק֥וֹם רֹאִֽים׃<BR>
<A NAME="27"> </A>
<B>כז</B> אֲשֶׁ֣ר עַל־כֵּ֭ן סָ֣רוּ מֵאַֽחֲרָ֑יו    וְכָל־דְּ֝רָכָ֗יו לֹ֣א הִשְׂכִּֽילוּ׃<BR>
<A NAME="28"> </A>
<B>כח</B> לְהָבִ֣יא עָ֭לָיו צַֽעֲקַת־דָּ֑ל    וְצַֽעֲקַ֖ת עֲנִיִּ֣ים יִשְׁמָֽע׃<BR>
<A NAME="29"> </A>
<B>כט</B> וְה֤וּא יַשְׁקִ֨ט ׀ וּמִ֥י יַרְשִׁ֗עַ    וְיַסְתֵּ֣ר פָּ֭נִים וּמִ֣י יְשׁוּרֶ֑נּוּ<BR>וְעַל־גּ֖וֹי וְעַל־אָדָ֣ם    יָֽחַד׃<BR>
<A NAME="30"> </A>
<B>ל</B> מִ֭מְּלֹךְ אָדָ֥ם חָנֵ֗ף    מִמֹּ֥קְשֵׁי עָֽם׃<BR>
<A NAME="31"> </A>
<B>לא</B> כִּֽי־אֶל־אֵ֭ל הֶֽאָמַ֥ר נָשָׂ֗אתִי    לֹ֣א אֶחְבֹּֽל׃<BR>
<A NAME="32"> </A>
<B>לב</B> בִּלְעֲדֵ֣י אֶֽ֭חֱזֶה אַתָּ֣ה הֹרֵ֑נִי    אִֽם־עָ֥וֶל פָּ֝עַ֗לְתִּי לֹ֣א אֹסִֽיף׃<BR>
<A NAME="33"> </A>
<B>לג</B> הֲֽמֵעִמְּךָ֬ יְשַׁלְּמֶ֨נָּה ׀ כִּֽי־מָאַ֗סְתָּ כִּֽי־אַתָּ֣ה תִבְחַ֣ר וְלֹא־אָ֑נִי    וּֽמַה־יָּדַ֥עְתָּ דַבֵּֽר׃<BR>
<A NAME="34"> </A>
<B>לד</B> אַנְשֵׁ֣י לֵ֭בָב יֹ֣אמְרוּ לִ֑י    וְגֶ֥בֶר חָ֝כָ֗ם שֹׁמֵ֥עַֽ לִֽי׃<BR>
<A NAME="35"> </A>
<B>לה</B> אִ֭יּוֹב לֹֽא־בְדַ֣עַת יְדַבֵּ֑ר    וּ֝דְבָרָ֗יו לֹ֣א בְהַשְׂכֵּֽיל׃<BR>
<A NAME="36"> </A>
<B>לו</B> אָבִ֗י יִבָּחֵ֣ן אִיּ֣וֹב עַד־נֶ֑צַח    עַל־תְּ֝שֻׁבֹ֗ת בְּאַנְשֵׁי־אָֽוֶן׃<BR>
<A NAME="37"> </A>
<B>לז</B> כִּ֥י יֹ֘סִ֤יף עַֽל־חַטָּאת֣וֹ פֶ֭שַׁע בֵּינֵ֣ינוּ יִשְׂפּ֑וֹק    וְיֶ֖רֶב אֲמָרָ֣יו לָאֵֽל׃</P>

<HR>
<P CLASS=s>
<A HREF="c0.htm">תנ"ך</A> -
איוב - פרק
<A HREF="c2701.htm">א</A>
<A HREF="c2702.htm">ב</A>
<A HREF="c2703.htm">ג</A>
<A HREF="c2704.htm">ד</A>
<A HREF="c2705.htm">ה</A>
<A HREF="c2706.htm">ו</A>
<A HREF="c2707.htm">ז</A>
<A HREF="c2708.htm">ח</A>
<A HREF="c2709.htm">ט</A>
<A HREF="c2710.htm">י</A>
<A HREF="c2711.htm">יא</A>
<A HREF="c2712.htm">יב</A>
<A HREF="c2713.htm">יג</A>
<A HREF="c2714.htm">יד</A>
<A HREF="c2715.htm">טו</A>
<A HREF="c2716.htm">טז</A>
<A HREF="c2717.htm">יז</A>
<A HREF="c2718.htm">יח</A>
<A HREF="c2719.htm">יט</A>
<A HREF="c2720.htm">כ</A>
<A HREF="c2721.htm">כא</A>
<A HREF="c2722.htm">כב</A>
<A HREF="c2723.htm">כג</A>
<A HREF="c2724.htm">כד</A>
<A HREF="c2725.htm">כה</A>
<A HREF="c2726.htm">כו</A>
<A HREF="c2727.htm">כז</A>
<A HREF="c2728.htm">כח</A>
<A HREF="c2729.htm">כט</A>
<A HREF="c2730.htm">ל</A>
<A HREF="c2731.htm">לא</A>
<A HREF="c2732.htm">לב</A>
<A HREF="c2733.htm">לג</A>
לד
<A HREF="c2735.htm">לה</A>
<A HREF="c2736.htm">לו</A>
<A HREF="c2737.htm">לז</A>
<A HREF="c2738.htm">לח</A>
<A HREF="c2739.htm">לט</A>
<A HREF="c2740.htm">מ</A>
<A HREF="c2741.htm">מא</A>
<A HREF="c2742.htm">מב</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c2734')</SCRIPT></P>
</BODY></HTML>
