<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="c.css" TYPE="text/css">
<TITLE>תנ"ך - דברי הימים ב פרק יח</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
דברי הימים א - פרק
<A HREF="c25a01.htm">א</A>
<A HREF="c25a02.htm">ב</A>
<A HREF="c25a03.htm">ג</A>
<A HREF="c25a04.htm">ד</A>
<A HREF="c25a05.htm">ה</A>
<A HREF="c25a06.htm">ו</A>
<A HREF="c25a07.htm">ז</A>
<A HREF="c25a08.htm">ח</A>
<A HREF="c25a09.htm">ט</A>
<A HREF="c25a10.htm">י</A>
<A HREF="c25a11.htm">יא</A>
<A HREF="c25a12.htm">יב</A>
<A HREF="c25a13.htm">יג</A>
<A HREF="c25a14.htm">יד</A>
<A HREF="c25a15.htm">טו</A>
<A HREF="c25a16.htm">טז</A>
<A HREF="c25a17.htm">יז</A>
<A HREF="c25a18.htm">יח</A>
<A HREF="c25a19.htm">יט</A>
<A HREF="c25a20.htm">כ</A>
<A HREF="c25a21.htm">כא</A>
<A HREF="c25a22.htm">כב</A>
<A HREF="c25a23.htm">כג</A>
<A HREF="c25a24.htm">כד</A>
<A HREF="c25a25.htm">כה</A>
<A HREF="c25a26.htm">כו</A>
<A HREF="c25a27.htm">כז</A>
<A HREF="c25a28.htm">כח</A>
<A HREF="c25a29.htm">כט</A>
- דברי הימים ב - פרק
<A HREF="c25b01.htm">א</A>
<A HREF="c25b02.htm">ב</A>
<A HREF="c25b03.htm">ג</A>
<A HREF="c25b04.htm">ד</A>
<A HREF="c25b05.htm">ה</A>
<A HREF="c25b06.htm">ו</A>
<A HREF="c25b07.htm">ז</A>
<A HREF="c25b08.htm">ח</A>
<A HREF="c25b09.htm">ט</A>
<A HREF="c25b10.htm">י</A>
<A HREF="c25b11.htm">יא</A>
<A HREF="c25b12.htm">יב</A>
<A HREF="c25b13.htm">יג</A>
<A HREF="c25b14.htm">יד</A>
<A HREF="c25b15.htm">טו</A>
<A HREF="c25b16.htm">טז</A>
<A HREF="c25b17.htm">יז</A>
יח
<A HREF="c25b19.htm">יט</A>
<A HREF="c25b20.htm">כ</A>
<A HREF="c25b21.htm">כא</A>
<A HREF="c25b22.htm">כב</A>
<A HREF="c25b23.htm">כג</A>
<A HREF="c25b24.htm">כד</A>
<A HREF="c25b25.htm">כה</A>
<A HREF="c25b26.htm">כו</A>
<A HREF="c25b27.htm">כז</A>
<A HREF="c25b28.htm">כח</A>
<A HREF="c25b29.htm">כט</A>
<A HREF="c25b30.htm">ל</A>
<A HREF="c25b31.htm">לא</A>
<A HREF="c25b32.htm">לב</A>
<A HREF="c25b33.htm">לג</A>
<A HREF="c25b34.htm">לד</A>
<A HREF="c25b35.htm">לה</A>
<A HREF="c25b36.htm">לו</A>
</P>
<HR>

<H1>דברי הימים ב פרק יח</H1>

<A NAME="1"> </A>
<P><B>א</B> וַיְהִ֧י לִיהֽוֹשָׁפָ֛ט עֹ֥שֶׁר וְכָב֖וֹד לָרֹ֑ב וַיִּתְחַתֵּ֖ן לְאַחְאָֽב׃
<A NAME="2"> </A>
<B>ב</B> וַיֵּרֶד֩ לְקֵ֨ץ שָׁנִ֤ים אֶל־אַחְאָב֙ לְשֹׁ֣מְר֔וֹן וַיִּֽזְבַּֽח־ל֨וֹ אַחְאָ֜ב צֹ֤אן וּבָקָר֙ לָרֹ֔ב וְלָעָ֖ם אֲשֶׁ֣ר עִמּ֑וֹ וַיְסִיתֵ֕הוּ לַֽעֲל֖וֹת אֶל־רָמֹ֥ת גִּלְעָֽד׃
<A NAME="3"> </A>
<B>ג</B> וַיֹּ֜אמֶר אַחְאָ֣ב מֶֽלֶךְ־יִשְׂרָאֵ֗ל אֶל־יְהֽוֹשָׁפָט֙ מֶ֣לֶךְ יְהוּדָ֔ה הֲתֵלֵ֥ךְ עִמִּ֖י רָמֹ֣ת גִּלְעָ֑ד וַיֹּ֣אמֶר ל֗וֹ כָּמ֤וֹנִי כָמ֨וֹךָ֙ וּכְעַמְּךָ֣ עַמִּ֔י וְעִמְּךָ֖ בַּמִּלְחָמָֽה׃
<A NAME="4"> </A>
<B>ד</B> וַיֹּ֥אמֶר יְהֽוֹשָׁפָ֖ט אֶל־מֶ֣לֶךְ יִשְׂרָאֵ֑ל דְּרָשׁ־נָ֥א כַיּ֖וֹם אֶת־דְּבַ֥ר יְהוָֽה׃
<A NAME="5"> </A>
<B>ה</B> וַיִּקְבֹּ֨ץ מֶֽלֶךְ־יִשְׂרָאֵ֥ל אֶֽת־הַנְּבִאִים֮ אַרְבַּ֣ע מֵא֣וֹת אִישׁ֒ וַיֹּ֣אמֶר אֲלֵהֶ֗ם הֲנֵלֵ֞ךְ אֶל־רָמֹ֥ת גִּלְעָ֛ד לַמִּלְחָמָ֖ה אִם־אֶחְדָּ֑ל וַיֹּֽאמְר֣וּ עֲלֵ֔ה וְיִתֵּ֥ן הָֽאֱלֹהִ֖ים בְּיַ֥ד הַמֶּֽלֶךְ׃
<A NAME="6"> </A>
<B>ו</B> וַיֹּ֨אמֶר֙ יְה֣וֹשָׁפָ֔ט הַאֵ֨ין פֹּ֥ה נָבִ֛יא לַֽיהוָ֖ה ע֑וֹד וְנִדְרְשָׁ֖ה מֵאֹתֽוֹ׃
<A NAME="7"> </A>
<B>ז</B> וַיֹּ֣אמֶר מֶֽלֶךְ־יִשְׂרָאֵ֣ל ׀ אֶֽל־יְהוֹשָׁפָ֡ט ע֣וֹד אִישׁ־אֶחָ֡ד לִדְרוֹשׁ֩ אֶת־יְהוָ֨ה מֵֽאֹת֜וֹ וַֽאֲנִ֣י שְׂנֵאתִ֗יהוּ כִּֽי־אֵ֠ינֶנּוּ מִתְנַבֵּ֨א עָלַ֤י לְטוֹבָה֙ כִּ֣י כָל־יָמָ֣יו לְרָעָ֔ה ה֖וּא מִיכָ֣יְהוּ בֶן־יִמְלָ֑א וַיֹּ֨אמֶר֙ יְה֣וֹשָׁפָ֔ט אַל־יֹאמַ֥ר הַמֶּ֖לֶךְ כֵּֽן׃
<A NAME="8"> </A>
<B>ח</B> וַיִּקְרָא֙ מֶ֣לֶךְ יִשְׂרָאֵ֔ל אֶל־סָרִ֖יס אֶחָ֑ד וַיֹּ֕אמֶר מַהֵ֖ר מיכהו (מִיכָ֥יְהוּ) בֶן־יִמְלָֽא׃
<A NAME="9"> </A>
<B>ט</B> וּמֶ֣לֶךְ יִשְׂרָאֵ֡ל וִיהֽוֹשָׁפָ֣ט מֶֽלֶךְ־יְהוּדָ֡ה יֽוֹשְׁבִים֩ אִ֨ישׁ עַל־כִּסְא֜וֹ מְלֻבָּשִׁ֤ים בְּגָדִים֙ וְיֹֽשְׁבִ֣ים בְּגֹ֔רֶן פֶּ֖תַח שַׁ֣עַר שֹֽׁמְר֑וֹן וְכָ֨ל־הַנְּבִיאִ֔ים מִֽתְנַבְּאִ֖ים לִפְנֵיהֶֽם׃
<A NAME="10"> </A>
<B>י</B> וַיַּ֥עַשׂ ל֛וֹ צִדְקִיָּ֥הוּ בֶֽן־כְּנַעֲנָ֖ה קַרְנֵ֣י בַרְזֶ֑ל וַיֹּ֨אמֶר֙ כֹּֽה־אָמַ֣ר יְהוָ֔ה בְּאֵ֛לֶּה תְּנַגַּ֥ח אֶת־אֲרָ֖ם עַד־כַּלּוֹתָֽם׃
<A NAME="11"> </A>
<B>יא</B> וְכָ֨ל־הַנְּבִאִ֔ים נִבְּאִ֥ים כֵּ֖ן לֵאמֹ֑ר עֲלֵ֞ה רָמֹ֤ת גִּלְעָד֙ וְהַצְלַ֔ח וְנָתַ֥ן יְהוָ֖ה בְּיַ֥ד הַמֶּֽלֶךְ׃
<A NAME="12"> </A>
<B>יב</B> וְהַמַּלְאָ֞ךְ אֲשֶׁר־הָלַ֣ךְ ׀ לִקְרֹ֣א לְמִיכָ֗יְהוּ דִּבֶּ֤ר אֵלָיו֙ לֵאמֹ֔ר הִנֵּ֞ה דִּבְרֵ֧י הַנְּבִאִ֛ים פֶּֽה־אֶחָ֥ד ט֖וֹב אֶל־הַמֶּ֑לֶךְ וִֽיהִי־נָ֧א דְבָֽרְךָ֛ כְּאַחַ֥ד מֵהֶ֖ם וְדִבַּ֥רְתָּ טּֽוֹב׃
<A NAME="13"> </A>
<B>יג</B> וַיֹּ֖אמֶר מִיכָ֑יְהוּ חַי־יְהוָ֕ה כִּ֛י אֶת־אֲשֶׁר־יֹאמַ֥ר אֱלֹהַ֖י אֹת֥וֹ אֲדַבֵּֽר׃
<A NAME="14"> </A>
<B>יד</B> וַיָּבֹא֮ אֶל־הַמֶּלֶךְ֒ וַיֹּ֨אמֶר הַמֶּ֜לֶךְ אֵלָ֗יו מִיכָה֙ הֲנֵלֵ֞ךְ אֶל־רָמֹ֥ת גִּלְעָ֛ד לַמִּלְחָמָ֖ה אִם־אֶחְדָּ֑ל וַיֹּ֨אמֶר֙ עֲל֣וּ וְהַצְלִ֔יחוּ וְיִנָּֽתְנ֖וּ בְּיֶדְכֶֽם׃
<A NAME="15"> </A>
<B>טו</B> וַיֹּ֤אמֶר אֵלָיו֙ הַמֶּ֔לֶךְ עַד־כַּמֶּ֥ה פְעָמִ֖ים אֲנִ֣י מַשְׁבִּיעֶ֑ךָ אֲ֠שֶׁר לֹֽא־תְדַבֵּ֥ר אֵלַ֛י רַק־אֱמֶ֖ת בְּשֵׁ֥ם יְהוָֽה׃
<A NAME="16"> </A>
<B>טז</B> וַיֹּ֗אמֶר רָאִ֤יתִי אֶת־כָּל־יִשְׂרָאֵל֙ נְפוֹצִ֣ים עַל־הֶֽהָרִ֔ים כַּצֹּ֕אן אֲשֶׁ֥ר אֵין־לָהֶ֖ן רֹעֶ֑ה וַיֹּ֤אמֶר יְהוָה֙ לֹֽא־אֲדֹנִ֣ים לָאֵ֔לֶּה יָשׁ֥וּבוּ אִישׁ־לְבֵית֖וֹ בְּשָׁלֽוֹם׃
<A NAME="17"> </A>
<B>יז</B> וַיֹּ֥אמֶר מֶֽלֶךְ־יִשְׂרָאֵ֖ל אֶל־יְהֽוֹשָׁפָ֑ט הֲלֹא֙ אָמַ֣רְתִּי אֵלֶ֔יךָ לֹֽא־יִתְנַבֵּ֥א עָלַ֛י ט֖וֹב כִּ֥י אִם־לְרָֽע׃ {ס}
<A NAME="18"> </A>
<B>יח</B> וַיֹּ֕אמֶר לָכֵ֖ן שִׁמְע֣וּ דְבַר־יְהוָ֑ה רָאִ֤יתִי אֶת־יְהוָה֙ יוֹשֵׁ֣ב עַל־כִּסְא֔וֹ וְכָל־צְבָ֤א הַשָּׁמַ֨יִם֙ עֹֽמְדִ֔ים עַל־יְמִינ֖וֹ וּשְׂמֹאלֽוֹ׃
<A NAME="19"> </A>
<B>יט</B> וַיֹּ֣אמֶר יְהוָ֗ה מִ֤י יְפַתֶּה֙ אֶת־אַחְאָ֣ב מֶֽלֶךְ־יִשְׂרָאֵ֔ל וְיַ֕עַל וְיִפֹּ֖ל בְּרָמ֣וֹת גִּלְעָ֑ד וַיֹּ֕אמֶר זֶ֚ה אֹמֵ֣ר כָּ֔כָה וְזֶ֖ה אֹמֵ֥ר כָּֽכָה׃
<A NAME="20"> </A>
<B>כ</B> וַיֵּצֵ֣א הָר֗וּחַ וַֽיַּעֲמֹד֙ לִפְנֵ֣י יְהוָ֔ה וַיֹּ֖אמֶר אֲנִ֣י אֲפַתֶּ֑נּוּ וַיֹּ֧אמֶר יְהוָ֛ה אֵלָ֖יו בַּמָּֽה׃
<A NAME="21"> </A>
<B>כא</B> וַיֹּ֗אמֶר אֵצֵא֙ וְהָיִ֨יתִי֙ לְר֣וּחַ שֶׁ֔קֶר בְּפִ֖י כָּל־נְבִיאָ֑יו וַיֹּ֗אמֶר תְּפַתֶּה֙ וְגַם־תּוּכָ֔ל צֵ֖א וַֽעֲשֵׂה־כֵֽן׃
<A NAME="22"> </A>
<B>כב</B> וְעַתָּ֗ה הִנֵּ֨ה נָתַ֤ן יְהוָה֙ ר֣וּחַ שֶׁ֔קֶר בְּפִ֖י נְבִיאֶ֣יךָ אֵ֑לֶּה וַֽיהוָ֔ה דִּבֶּ֥ר עָלֶ֖יךָ רָעָֽה׃ {ס}
<A NAME="23"> </A>
<B>כג</B> וַיִּגַּשׁ֙ צִדְקִיָּ֣הוּ בֶֽן־כְּנַעֲנָ֔ה וַיַּ֥ךְ אֶת־מִיכָ֖יְהוּ עַל־הַלֶּ֑חִי וַיֹּ֗אמֶר אֵ֣י זֶ֤ה הַדֶּ֨רֶךְ֙ עָבַ֧ר רֽוּחַ־יְהוָ֛ה מֵֽאִתִּ֖י לְדַבֵּ֥ר אֹתָֽךְ׃
<A NAME="24"> </A>
<B>כד</B> וַיֹּ֣אמֶר מִיכָ֔יְהוּ הִנְּךָ֥ רֹאֶ֖ה בַּיּ֣וֹם הַה֑וּא אֲשֶׁ֥ר תָּב֛וֹא חֶ֥דֶר בְּחֶ֖דֶר לְהֵֽחָבֵֽא׃
<A NAME="25"> </A>
<B>כה</B> וַיֹּ֨אמֶר֙ מֶ֣לֶךְ יִשְׂרָאֵ֔ל קְחוּ֙ אֶת־מִיכָ֔יְהוּ וַֽהֲשִׁיבֻ֖הוּ אֶל־אָמ֣וֹן שַׂר־הָעִ֑יר וְאֶל־יוֹאָ֖שׁ בֶּן־הַמֶּֽלֶךְ׃
<A NAME="26"> </A>
<B>כו</B> וַֽאֲמַרְתֶּ֗ם כֹּ֚ה אָמַ֣ר הַמֶּ֔לֶךְ שִׂ֥ימוּ זֶ֖ה בֵּ֣ית הַכֶּ֑לֶא וְהַֽאֲכִלֻ֜הוּ לֶ֤חֶם לַ֨חַץ֙ וּמַ֣יִם לַ֔חַץ עַ֖ד שׁוּבִ֥י בְשָׁלֽוֹם׃
<A NAME="27"> </A>
<B>כז</B> וַיֹּ֣אמֶר מִיכָ֔יְהוּ אִם־שׁ֤וֹב תָּשׁוּב֙ בְּשָׁל֔וֹם לֹֽא־דִבֶּ֥ר יְהוָ֖ה בִּ֑י וַיֹּ֕אמֶר שִׁמְע֖וּ עַמִּ֥ים כֻּלָּֽם׃
<A NAME="28"> </A>
<B>כח</B> וַיַּ֧עַל מֶֽלֶךְ־יִשְׂרָאֵ֛ל וִיהֽוֹשָׁפָ֥ט מֶֽלֶךְ־יְהוּדָ֖ה אֶל־רָמֹ֥ת גִּלְעָֽד׃
<A NAME="29"> </A>
<B>כט</B> וַיֹּאמֶר֩ מֶ֨לֶךְ יִשְׂרָאֵ֜ל אֶל־יְהֽוֹשָׁפָ֗ט הִתְחַפֵּשׂ֙ וָב֣וֹא בַמִּלְחָמָ֔ה וְאַתָּ֖ה לְבַ֣שׁ בְּגָדֶ֑יךָ וַיִּתְחַפֵּשׂ֙ מֶ֣לֶךְ יִשְׂרָאֵ֔ל וַיָּבֹ֖אוּ בַּמִּלְחָמָֽה׃
<A NAME="30"> </A>
<B>ל</B> וּמֶ֣לֶךְ אֲרָ֡ם צִוָּה֩ אֶת־שָׂרֵ֨י הָרֶ֤כֶב אֲשֶׁר־לוֹ֙ לֵאמֹ֔ר לֹ֚א תִּלָּ֣חֲמ֔וּ אֶת־הַקָּטֹ֖ן אֶת־הַגָּד֑וֹל כִּ֛י אִֽם־אֶת־מֶ֥לֶךְ יִשְׂרָאֵ֖ל לְבַדּֽוֹ׃
<A NAME="31"> </A>
<B>לא</B> וַיְהִ֡י כִּרְאוֹת֩ שָׂרֵ֨י הָרֶ֜כֶב אֶת־יְהֽוֹשָׁפָ֗ט וְהֵ֤מָּה אָֽמְרוּ֙ מֶ֣לֶךְ יִשְׂרָאֵ֣ל ה֔וּא וַיָּסֹ֥בּוּ עָלָ֖יו לְהִלָּחֵ֑ם וַיִּזְעַ֤ק יְהֽוֹשָׁפָט֙ וַֽיהוָ֣ה עֲזָר֔וֹ וַיְסִיתֵ֥ם אֱלֹהִ֖ים מִמֶּֽנּוּ׃
<A NAME="32"> </A>
<B>לב</B> וַיְהִ֗י כִּרְאוֹת֙ שָׂרֵ֣י הָרֶ֔כֶב כִּ֥י לֹֽא־הָיָ֖ה מֶ֣לֶךְ יִשְׂרָאֵ֑ל וַיָּשׁ֖וּבוּ מֵאַֽחֲרָֽיו׃
<A NAME="33"> </A>
<B>לג</B> וְאִ֗ישׁ מָשַׁ֤ךְ בַּקֶּ֨שֶׁת֙ לְתֻמּ֔וֹ וַיַּךְ֙ אֶת־מֶ֣לֶךְ יִשְׂרָאֵ֔ל בֵּ֥ין הַדְּבָקִ֖ים וּבֵ֣ין הַשִּׁרְיָ֑ן וַיֹּ֣אמֶר לָֽרַכָּ֗ב הֲפֹ֧ךְ ידיך (יָֽדְךָ֛) וְהֽוֹצֵאתַ֥נִי מִן־הַֽמַּחֲנֶ֖ה כִּ֥י הָֽחֳלֵֽיתִי׃
<A NAME="34"> </A>
<B>לד</B> וַתַּ֤עַל הַמִּלְחָמָה֙ בַּיּ֣וֹם הַה֔וּא וּמֶ֣לֶךְ יִשְׂרָאֵ֗ל הָיָ֨ה מַֽעֲמִ֧יד בַּמֶּרְכָּבָ֛ה נֹ֥כַח אֲרָ֖ם עַד־הָעָ֑רֶב וַיָּ֕מָת לְעֵ֖ת בּ֥וֹא הַשָּֽׁמֶשׁ׃</P>

<HR>
<P CLASS=s>
<A HREF="c0.htm">תנ"ך</A> -
דברי הימים א - פרק
<A HREF="c25a01.htm">א</A>
<A HREF="c25a02.htm">ב</A>
<A HREF="c25a03.htm">ג</A>
<A HREF="c25a04.htm">ד</A>
<A HREF="c25a05.htm">ה</A>
<A HREF="c25a06.htm">ו</A>
<A HREF="c25a07.htm">ז</A>
<A HREF="c25a08.htm">ח</A>
<A HREF="c25a09.htm">ט</A>
<A HREF="c25a10.htm">י</A>
<A HREF="c25a11.htm">יא</A>
<A HREF="c25a12.htm">יב</A>
<A HREF="c25a13.htm">יג</A>
<A HREF="c25a14.htm">יד</A>
<A HREF="c25a15.htm">טו</A>
<A HREF="c25a16.htm">טז</A>
<A HREF="c25a17.htm">יז</A>
<A HREF="c25a18.htm">יח</A>
<A HREF="c25a19.htm">יט</A>
<A HREF="c25a20.htm">כ</A>
<A HREF="c25a21.htm">כא</A>
<A HREF="c25a22.htm">כב</A>
<A HREF="c25a23.htm">כג</A>
<A HREF="c25a24.htm">כד</A>
<A HREF="c25a25.htm">כה</A>
<A HREF="c25a26.htm">כו</A>
<A HREF="c25a27.htm">כז</A>
<A HREF="c25a28.htm">כח</A>
<A HREF="c25a29.htm">כט</A>
- דברי הימים ב - פרק
<A HREF="c25b01.htm">א</A>
<A HREF="c25b02.htm">ב</A>
<A HREF="c25b03.htm">ג</A>
<A HREF="c25b04.htm">ד</A>
<A HREF="c25b05.htm">ה</A>
<A HREF="c25b06.htm">ו</A>
<A HREF="c25b07.htm">ז</A>
<A HREF="c25b08.htm">ח</A>
<A HREF="c25b09.htm">ט</A>
<A HREF="c25b10.htm">י</A>
<A HREF="c25b11.htm">יא</A>
<A HREF="c25b12.htm">יב</A>
<A HREF="c25b13.htm">יג</A>
<A HREF="c25b14.htm">יד</A>
<A HREF="c25b15.htm">טו</A>
<A HREF="c25b16.htm">טז</A>
<A HREF="c25b17.htm">יז</A>
יח
<A HREF="c25b19.htm">יט</A>
<A HREF="c25b20.htm">כ</A>
<A HREF="c25b21.htm">כא</A>
<A HREF="c25b22.htm">כב</A>
<A HREF="c25b23.htm">כג</A>
<A HREF="c25b24.htm">כד</A>
<A HREF="c25b25.htm">כה</A>
<A HREF="c25b26.htm">כו</A>
<A HREF="c25b27.htm">כז</A>
<A HREF="c25b28.htm">כח</A>
<A HREF="c25b29.htm">כט</A>
<A HREF="c25b30.htm">ל</A>
<A HREF="c25b31.htm">לא</A>
<A HREF="c25b32.htm">לב</A>
<A HREF="c25b33.htm">לג</A>
<A HREF="c25b34.htm">לד</A>
<A HREF="c25b35.htm">לה</A>
<A HREF="c25b36.htm">לו</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c25b18')</SCRIPT></P>
</BODY></HTML>
