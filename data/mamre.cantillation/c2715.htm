<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="cs.css" TYPE="text/css">
<TITLE>תנ"ך - איוב פרק טו</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
איוב - פרק
<A HREF="c2701.htm">א</A>
<A HREF="c2702.htm">ב</A>
<A HREF="c2703.htm">ג</A>
<A HREF="c2704.htm">ד</A>
<A HREF="c2705.htm">ה</A>
<A HREF="c2706.htm">ו</A>
<A HREF="c2707.htm">ז</A>
<A HREF="c2708.htm">ח</A>
<A HREF="c2709.htm">ט</A>
<A HREF="c2710.htm">י</A>
<A HREF="c2711.htm">יא</A>
<A HREF="c2712.htm">יב</A>
<A HREF="c2713.htm">יג</A>
<A HREF="c2714.htm">יד</A>
טו
<A HREF="c2716.htm">טז</A>
<A HREF="c2717.htm">יז</A>
<A HREF="c2718.htm">יח</A>
<A HREF="c2719.htm">יט</A>
<A HREF="c2720.htm">כ</A>
<A HREF="c2721.htm">כא</A>
<A HREF="c2722.htm">כב</A>
<A HREF="c2723.htm">כג</A>
<A HREF="c2724.htm">כד</A>
<A HREF="c2725.htm">כה</A>
<A HREF="c2726.htm">כו</A>
<A HREF="c2727.htm">כז</A>
<A HREF="c2728.htm">כח</A>
<A HREF="c2729.htm">כט</A>
<A HREF="c2730.htm">ל</A>
<A HREF="c2731.htm">לא</A>
<A HREF="c2732.htm">לב</A>
<A HREF="c2733.htm">לג</A>
<A HREF="c2734.htm">לד</A>
<A HREF="c2735.htm">לה</A>
<A HREF="c2736.htm">לו</A>
<A HREF="c2737.htm">לז</A>
<A HREF="c2738.htm">לח</A>
<A HREF="c2739.htm">לט</A>
<A HREF="c2740.htm">מ</A>
<A HREF="c2741.htm">מא</A>
<A HREF="c2742.htm">מב</A>
</P>
<HR>

<H1>איוב פרק טו</H1>

<A NAME="1"> </A>
<P><B>א</B>                וַ֭יַּעַן אֱלִיפַ֥ז הַֽתֵּימָנִ֗י וַיֹּאמַֽר׃<BR>
<A NAME="2"> </A>
<B>ב</B> הֶֽחָכָ֗ם יַֽעֲנֶ֥ה דַֽעַת־ר֑וּחַ    וִֽימַלֵּ֖א קָדִ֣ים בִּטְנֽוֹ׃<BR>
<A NAME="3"> </A>
<B>ג</B> הוֹכֵ֣חַ בְּ֭דָבָר לֹ֣א יִסְכּ֑וֹן    וּ֝מִלִּ֗ים לֹֽא־יוֹעִ֥יל בָּֽם׃<BR>
<A NAME="4"> </A>
<B>ד</B> אַף־אַ֭תָּה תָּפֵ֣ר יִרְאָ֑ה    וְתִגְרַ֥ע שִׂ֝יחָ֗ה לִפְנֵי־אֵֽל׃<BR>
<A NAME="5"> </A>
<B>ה</B> כִּ֤י יְאַלֵּ֣ף עֲוֽ‍ֹנְךָ֣ פִ֑יךָ    וְ֝תִבְחַ֗ר לְשׁ֣וֹן עֲרוּמִֽים׃<BR>
<A NAME="6"> </A>
<B>ו</B> יַרְשִֽׁיעֲךָ֣ פִ֣יךָ וְלֹא־אָ֑נִי    וּ֝שְׂפָתֶ֗יךָ יַֽעֲנוּ־בָֽךְ׃<BR>
<A NAME="7"> </A>
<B>ז</B> הֲרִאישׁ֣וֹן אָ֭דָם תִּוָּלֵ֑ד    וְלִפְנֵ֖י גְבָע֣וֹת חוֹלָֽלְתָּ׃<BR>
<A NAME="8"> </A>
<B>ח</B> הַבְס֣וֹד אֱל֣וֹהַּ תִּשְׁמָ֑ע    וְתִגְרַ֖ע אֵלֶ֣יךָ חָכְמָֽה׃<BR>
<A NAME="9"> </A>
<B>ט</B> מַה־יָּ֭דַעְתָּ וְלֹ֣א נֵדָ֑ע    תָּ֝בִ֗ין וְֽלֹא־עִמָּ֥נוּ הֽוּא׃<BR>
<A NAME="10"> </A>
<B>י</B> גַּם־שָׂ֣ב גַּם־יָשִׁ֣ישׁ בָּ֑נוּ    כַּבִּ֖יר מֵֽאָבִ֣יךָ יָמִֽים׃<BR>
<A NAME="11"> </A>
<B>יא</B> הַמְעַ֣ט מִ֭מְּךָ תַּנְחוּמ֣וֹת אֵ֑ל    וְ֝דָבָ֗ר לָאַ֥ט עִמָּֽךְ׃<BR>
<A NAME="12"> </A>
<B>יב</B> מַה־יִּקָּֽחֲךָ֥ לִבֶּ֑ךָ    וּֽמַה־יִּרְזְמ֥וּן עֵינֶֽיךָ׃<BR>
<A NAME="13"> </A>
<B>יג</B> כִּֽי־תָשִׁ֣יב אֶל־אֵ֣ל רוּחֶ֑ךָ    וְהֹצֵ֖אתָ מִפִּ֣יךָ מִלִּֽין׃<BR>
<A NAME="14"> </A>
<B>יד</B> מָֽה־אֱנ֥וֹשׁ כִּֽי־יִזְכֶּ֑ה    וְכִֽי־יִ֝צְדַּ֗ק יְל֣וּד אִשָּֽׁה׃<BR>
<A NAME="15"> </A>
<B>טו</B> הֵ֣ן בִּ֭קְדֹשָׁו לֹ֣א יַֽאֲמִ֑ין    וְ֝שָׁמַ֗יִם לֹֽא־זַכּ֥וּ בְעֵינָֽיו׃<BR>
<A NAME="16"> </A>
<B>טז</B> אַ֭ף כִּֽי־נִתְעָ֥ב וְֽנֶאֱלָ֑ח    אִישׁ־שֹׁתֶ֖ה כַמַּ֣יִם עַוְלָֽה׃<BR>
<A NAME="17"> </A>
<B>יז</B> אֲחַוְךָ֥ שְֽׁמַֽע־לִ֑י    וְזֶֽה־חָ֝זִ֗יתִי וַֽאֲסַפֵּֽרָה׃<BR>
<A NAME="18"> </A>
<B>יח</B> אֲשֶׁר־חֲכָמִ֥ים יַגִּ֑ידוּ    וְלֹ֥א כִֽ֝חֲד֗וּ מֵֽאֲבוֹתָֽם׃<BR>
<A NAME="19"> </A>
<B>יט</B> לָהֶ֣ם לְ֭בַדָּם נִתְּנָ֣ה הָאָ֑רֶץ    וְלֹא־עָ֖בַר זָ֣ר בְּתוֹכָֽם׃<BR>
<A NAME="20"> </A>
<B>כ</B> כָּל־יְמֵ֣י רָ֭שָׁע ה֣וּא מִתְחוֹלֵ֑ל    וּמִסְפַּ֥ר שָׁ֝נִ֗ים נִצְפְּנ֥וּ לֶֽעָרִֽיץ׃<BR>
<A NAME="21"> </A>
<B>כא</B> קוֹל־פְּחָדִ֥ים בְּאָזְנָ֑יו    בַּ֝שָּׁל֗וֹם שׁוֹדֵ֥ד יְבוֹאֶֽנּוּ׃<BR>
<A NAME="22"> </A>
<B>כב</B> לֹֽא־יַאֲמִ֣ין שׁ֭וּב מִנִּי־חֹ֑שֶׁךְ    וצפו (וְצָפ֖וּי) ה֣וּא אֱלֵי־חָֽרֶב׃<BR>
<A NAME="23"> </A>
<B>כג</B> נֹ֘דֵ֤ד ה֣וּא לַלֶּ֣חֶם אַיֵּ֑ה    יָדַ֓ע ׀ כִּֽי־נָכ֖וֹן בְּיָד֣וֹ יֽוֹם־חֹֽשֶׁךְ׃<BR>
<A NAME="24"> </A>
<B>כד</B> יְֽ֭בַעֲתֻהוּ צַ֣ר וּמְצוּקָ֑ה    תִּ֝תְקְפֵ֗הוּ כְּמֶ֤לֶךְ ׀ עָתִ֬יד לַכִּידֽוֹר׃<BR>
<A NAME="25"> </A>
<B>כה</B> כִּֽי־נָטָ֣ה אֶל־אֵ֣ל יָד֑וֹ    וְאֶל־שַׁ֝דַּ֗י יִתְגַּבָּֽר׃<BR>
<A NAME="26"> </A>
<B>כו</B> יָר֣וּץ אֵלָ֣יו בְּצַוָּ֑אר    בַּֽ֝עֲבִ֗י גַּבֵּ֥י מָֽגִנָּֽיו׃<BR>
<A NAME="27"> </A>
<B>כז</B> כִּֽי־כִסָּ֣ה פָנָ֣יו בְּחֶלְבּ֑וֹ    וַיַּ֖עַשׂ פִּימָ֣ה עֲלֵי־כָֽסֶל׃<BR>
<A NAME="28"> </A>
<B>כח</B> וַיִּשְׁכּ֤וֹן ׀ עָ֘רִ֤ים נִכְחָד֗וֹת בָּ֭תִּים לֹא־יֵ֣שְׁבוּ לָ֑מוֹ    אֲשֶׁ֖ר הִתְעַתְּד֣וּ לְגַלִּֽים׃<BR>
<A NAME="29"> </A>
<B>כט</B> לֹֽא־יֶ֭עְשַׁר וְלֹֽא־יָק֣וּם חֵיל֑וֹ    וְלֹֽא־יִטֶּ֖ה לָאָ֣רֶץ מִנְלָֽם׃<BR>
<A NAME="30"> </A>
<B>ל</B> לֹֽא־יָס֨וּר ׀ מִנִּי־חֹ֗שֶׁךְ יֹֽ֭נַקְתּוֹ תְּיַבֵּ֣שׁ שַׁלְהָ֑בֶת    וְ֝יָס֗וּר בְּר֣וּחַ פִּֽיו׃<BR>
<A NAME="31"> </A>
<B>לא</B> אַל־יַֽאֲמֵ֣ן בַּשָּׁ֣ו נִתְעָ֑ה    כִּי־שָׁ֝֗וְא תִּֽהְיֶ֥ה תְמֽוּרָתֽוֹ׃<BR>
<A NAME="32"> </A>
<B>לב</B> בְּֽלֹא־י֭וֹמוֹ תִּמָּלֵ֑א    וְ֝כִפָּת֗וֹ לֹ֣א רַֽעֲנָֽנָה׃<BR>
<A NAME="33"> </A>
<B>לג</B> יַחְמֹ֣ס כַּגֶּ֣פֶן בִּסְר֑וֹ    וְיַשְׁלֵ֥ךְ כַּ֝זַּ֗יִת נִצָּתֽוֹ׃<BR>
<A NAME="34"> </A>
<B>לד</B> כִּֽי־עֲדַ֣ת חָנֵ֣ף גַּלְמ֑וּד    וְ֝אֵ֗שׁ אָֽכְלָ֥ה אָֽהֳלֵי־שֹֽׁחַד׃<BR>
<A NAME="35"> </A>
<B>לה</B> הָרֹ֣ה עָ֭מָל וְיָ֣לֹֽד אָ֑וֶן    וּ֝בִטְנָ֗ם תָּכִ֥ין מִרְמָֽה׃</P>

<HR>
<P CLASS=s>
<A HREF="c0.htm">תנ"ך</A> -
איוב - פרק
<A HREF="c2701.htm">א</A>
<A HREF="c2702.htm">ב</A>
<A HREF="c2703.htm">ג</A>
<A HREF="c2704.htm">ד</A>
<A HREF="c2705.htm">ה</A>
<A HREF="c2706.htm">ו</A>
<A HREF="c2707.htm">ז</A>
<A HREF="c2708.htm">ח</A>
<A HREF="c2709.htm">ט</A>
<A HREF="c2710.htm">י</A>
<A HREF="c2711.htm">יא</A>
<A HREF="c2712.htm">יב</A>
<A HREF="c2713.htm">יג</A>
<A HREF="c2714.htm">יד</A>
טו
<A HREF="c2716.htm">טז</A>
<A HREF="c2717.htm">יז</A>
<A HREF="c2718.htm">יח</A>
<A HREF="c2719.htm">יט</A>
<A HREF="c2720.htm">כ</A>
<A HREF="c2721.htm">כא</A>
<A HREF="c2722.htm">כב</A>
<A HREF="c2723.htm">כג</A>
<A HREF="c2724.htm">כד</A>
<A HREF="c2725.htm">כה</A>
<A HREF="c2726.htm">כו</A>
<A HREF="c2727.htm">כז</A>
<A HREF="c2728.htm">כח</A>
<A HREF="c2729.htm">כט</A>
<A HREF="c2730.htm">ל</A>
<A HREF="c2731.htm">לא</A>
<A HREF="c2732.htm">לב</A>
<A HREF="c2733.htm">לג</A>
<A HREF="c2734.htm">לד</A>
<A HREF="c2735.htm">לה</A>
<A HREF="c2736.htm">לו</A>
<A HREF="c2737.htm">לז</A>
<A HREF="c2738.htm">לח</A>
<A HREF="c2739.htm">לט</A>
<A HREF="c2740.htm">מ</A>
<A HREF="c2741.htm">מא</A>
<A HREF="c2742.htm">מב</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c2715')</SCRIPT></P>
</BODY></HTML>
