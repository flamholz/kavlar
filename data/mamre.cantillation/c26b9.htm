<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="cs.css" TYPE="text/css">
<TITLE>תנ"ך - תהילים פרק קיט</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
תהילים - פרק
<A HREF="c2601.htm">א</A>
<A HREF="c2602.htm">ב</A>
<A HREF="c2603.htm">ג</A>
<A HREF="c2604.htm">ד</A>
<A HREF="c2605.htm">ה</A>
<A HREF="c2606.htm">ו</A>
<A HREF="c2607.htm">ז</A>
<A HREF="c2608.htm">ח</A>
<A HREF="c2609.htm">ט</A>
<A HREF="c2610.htm">י</A>
<A HREF="c2611.htm">יא</A>
<A HREF="c2612.htm">יב</A>
<A HREF="c2613.htm">יג</A>
<A HREF="c2614.htm">יד</A>
<A HREF="c2615.htm">טו</A>
<A HREF="c2616.htm">טז</A>
<A HREF="c2617.htm">יז</A>
<A HREF="c2618.htm">יח</A>
<A HREF="c2619.htm">יט</A>
<A HREF="c2620.htm">כ</A>
<A HREF="c2621.htm">כא</A>
<A HREF="c2622.htm">כב</A>
<A HREF="c2623.htm">כג</A>
<A HREF="c2624.htm">כד</A>
<A HREF="c2625.htm">כה</A>
<A HREF="c2626.htm">כו</A>
<A HREF="c2627.htm">כז</A>
<A HREF="c2628.htm">כח</A>
<A HREF="c2629.htm">כט</A>
<A HREF="c2630.htm">ל</A>
<A HREF="c2631.htm">לא</A>
<A HREF="c2632.htm">לב</A>
<A HREF="c2633.htm">לג</A>
<A HREF="c2634.htm">לד</A>
<A HREF="c2635.htm">לה</A>
<A HREF="c2636.htm">לו</A>
<A HREF="c2637.htm">לז</A>
<A HREF="c2638.htm">לח</A>
<A HREF="c2639.htm">לט</A>
<A HREF="c2640.htm">מ</A>
<A HREF="c2641.htm">מא</A>
<A HREF="c2642.htm">מב</A>
<A HREF="c2643.htm">מג</A>
<A HREF="c2644.htm">מד</A>
<A HREF="c2645.htm">מה</A>
<A HREF="c2646.htm">מו</A>
<A HREF="c2647.htm">מז</A>
<A HREF="c2648.htm">מח</A>
<A HREF="c2649.htm">מט</A>
<A HREF="c2650.htm">נ</A>
<A HREF="c2651.htm">נא</A>
<A HREF="c2652.htm">נב</A>
<A HREF="c2653.htm">נג</A>
<A HREF="c2654.htm">נד</A>
<A HREF="c2655.htm">נה</A>
<A HREF="c2656.htm">נו</A>
<A HREF="c2657.htm">נז</A>
<A HREF="c2658.htm">נח</A>
<A HREF="c2659.htm">נט</A>
<A HREF="c2660.htm">ס</A>
<A HREF="c2661.htm">סא</A>
<A HREF="c2662.htm">סב</A>
<A HREF="c2663.htm">סג</A>
<A HREF="c2664.htm">סד</A>
<A HREF="c2665.htm">סה</A>
<A HREF="c2666.htm">סו</A>
<A HREF="c2667.htm">סז</A>
<A HREF="c2668.htm">סח</A>
<A HREF="c2669.htm">סט</A>
<A HREF="c2670.htm">ע</A>
<A HREF="c2671.htm">עא</A>
<A HREF="c2672.htm">עב</A>
<A HREF="c2673.htm">עג</A>
<A HREF="c2674.htm">עד</A>
<A HREF="c2675.htm">עה</A>
<A HREF="c2676.htm">עו</A>
<A HREF="c2677.htm">עז</A>
<A HREF="c2678.htm">עח</A>
<A HREF="c2679.htm">עט</A>
<A HREF="c2680.htm">פ</A>
<A HREF="c2681.htm">פא</A>
<A HREF="c2682.htm">פב</A>
<A HREF="c2683.htm">פג</A>
<A HREF="c2684.htm">פד</A>
<A HREF="c2685.htm">פה</A>
<A HREF="c2686.htm">פו</A>
<A HREF="c2687.htm">פז</A>
<A HREF="c2688.htm">פח</A>
<A HREF="c2689.htm">פט</A>
<A HREF="c2690.htm">צ</A>
<A HREF="c2691.htm">צא</A>
<A HREF="c2692.htm">צב</A>
<A HREF="c2693.htm">צג</A>
<A HREF="c2694.htm">צד</A>
<A HREF="c2695.htm">צה</A>
<A HREF="c2696.htm">צו</A>
<A HREF="c2697.htm">צז</A>
<A HREF="c2698.htm">צח</A>
<A HREF="c2699.htm">צט</A>
<A HREF="c26a0.htm">ק</A>
<A HREF="c26a1.htm">קא</A>
<A HREF="c26a2.htm">קב</A>
<A HREF="c26a3.htm">קג</A>
<A HREF="c26a4.htm">קד</A>
<A HREF="c26a5.htm">קה</A>
<A HREF="c26a6.htm">קו</A>
<A HREF="c26a7.htm">קז</A>
<A HREF="c26a8.htm">קח</A>
<A HREF="c26a9.htm">קט</A>
<A HREF="c26b0.htm">קי</A>
<A HREF="c26b1.htm">קיא</A>
<A HREF="c26b2.htm">קיב</A>
<A HREF="c26b3.htm">קיג</A>
<A HREF="c26b4.htm">קיד</A>
<A HREF="c26b5.htm">קטו</A>
<A HREF="c26b6.htm">קטז</A>
<A HREF="c26b7.htm">קיז</A>
<A HREF="c26b8.htm">קיח</A>
קיט
<A HREF="c26c0.htm">קכ</A>
<A HREF="c26c1.htm">קכא</A>
<A HREF="c26c2.htm">קכב</A>
<A HREF="c26c3.htm">קכג</A>
<A HREF="c26c4.htm">קכד</A>
<A HREF="c26c5.htm">קכה</A>
<A HREF="c26c6.htm">קכו</A>
<A HREF="c26c7.htm">קכז</A>
<A HREF="c26c8.htm">קכח</A>
<A HREF="c26c9.htm">קכט</A>
<A HREF="c26d0.htm">קל</A>
<A HREF="c26d1.htm">קלא</A>
<A HREF="c26d2.htm">קלב</A>
<A HREF="c26d3.htm">קלג</A>
<A HREF="c26d4.htm">קלד</A>
<A HREF="c26d5.htm">קלה</A>
<A HREF="c26d6.htm">קלו</A>
<A HREF="c26d7.htm">קלז</A>
<A HREF="c26d8.htm">קלח</A>
<A HREF="c26d9.htm">קלט</A>
<A HREF="c26e0.htm">קמ</A>
<A HREF="c26e1.htm">קמא</A>
<A HREF="c26e2.htm">קמב</A>
<A HREF="c26e3.htm">קמג</A>
<A HREF="c26e4.htm">קמד</A>
<A HREF="c26e5.htm">קמה</A>
<A HREF="c26e6.htm">קמו</A>
<A HREF="c26e7.htm">קמז</A>
<A HREF="c26e8.htm">קמח</A>
<A HREF="c26e9.htm">קמט</A>
<A HREF="c26f0.htm">קנ</A>
</P>
<HR>

<H1>תהילים פרק קיט</H1>

<A NAME="1"> </A>
<P><B>א</B> אַשְׁרֵ֥י תְמִֽימֵי־דָ֑רֶךְ    הַ֝הֹֽלְכִ֗ים בְּתוֹרַ֥ת יְהוָֽה׃<BR>
<A NAME="2"> </A>
<B>ב</B> אַ֭שְׁרֵי נֹֽצְרֵ֥י עֵֽדֹתָ֗יו    בְּכָל־לֵ֥ב יִדְרְשֽׁוּהוּ׃<BR>
<A NAME="3"> </A>
<B>ג</B> אַ֭ף לֹֽא־פָעֲל֣וּ עַוְלָ֑ה    בִּדְרָכָ֥יו הָלָֽכוּ׃<BR>
<A NAME="4"> </A>
<B>ד</B> אַ֭תָּה צִוִּ֥יתָה פִקֻּדֶ֗יךָ    לִשְׁמֹ֥ר מְאֹֽד׃<BR>
<A NAME="5"> </A>
<B>ה</B> אַֽ֭חֲלַי יִכֹּ֥נוּ דְרָכָ֗י    לִשְׁמֹ֥ר חֻקֶּֽיךָ׃<BR>
<A NAME="6"> </A>
<B>ו</B> אָ֥ז לֹֽא־אֵב֑וֹשׁ    בְּ֝הַבִּיטִ֗י אֶל־כָּל־מִצְו‍ֹתֶֽיךָ׃<BR>
<A NAME="7"> </A>
<B>ז</B> אֽ֭וֹדְךָ בְּיֹ֣שֶׁר לֵבָ֑ב    בְּ֝לָמְדִ֗י מִשְׁפְּטֵ֥י צִדְקֶֽךָ׃<BR>
<A NAME="8"> </A>
<B>ח</B> אֶת־חֻקֶּ֥יךָ אֶשְׁמֹ֑ר    אַֽל־תַּעַזְבֵ֥נִי עַד־מְאֹֽד׃</P>
<A NAME="9"> </A>
<P><B>ט</B> בַּמֶּ֣ה יְזַכֶּה־נַּ֭עַר אֶת־אָרְח֑וֹ    לִ֝שְׁמֹ֗ר כִּדְבָרֶֽךָ׃<BR>
<A NAME="10"> </A>
<B>י</B> בְּכָל־לִבִּ֥י דְרַשְׁתִּ֑יךָ    אַל־תַּ֝שְׁגֵּ֗נִי מִמִּצְו‍ֹתֶֽיךָ׃<BR>
<A NAME="11"> </A>
<B>יא</B> בְּ֭לִבִּי צָפַ֣נְתִּי אִמְרָתֶ֑ךָ    לְ֝מַ֗עַן לֹ֣א אֶֽחֱטָא־לָֽךְ׃<BR>
<A NAME="12"> </A>
<B>יב</B> בָּר֖וּךְ אַתָּ֥ה יְהוָ֗ה    לַמְּדֵ֥נִי חֻקֶּֽיךָ׃<BR>
<A NAME="13"> </A>
<B>יג</B> בִּשְׂפָתַ֥י סִפַּ֑רְתִּי    כֹּ֝֗ל מִשְׁפְּטֵי־פִֽיךָ׃<BR>
<A NAME="14"> </A>
<B>יד</B> בְּדֶ֖רֶךְ עֵֽדְו‍ֹתֶ֥יךָ שַּׂ֗שְׂתִּי    כְּעַ֣ל כָּל־הֽוֹן׃<BR>
<A NAME="15"> </A>
<B>טו</B> בְּפִקּוּדֶ֥יךָ אָשִׂ֑יחָה    וְ֝אַבִּ֗יטָה אֹֽרְחֹתֶֽיךָ׃<BR>
<A NAME="16"> </A>
<B>טז</B> בְּחֻקֹּתֶ֥יךָ אֶֽשְׁתַּעֲשָׁ֑ע    לֹ֖א אֶשְׁכַּ֣ח דְּבָרֶֽךָ׃</P>
<A NAME="17"> </A>
<P><B>יז</B> גְּמֹ֖ל עַל־עַבְדְּךָ֥ אֶֽחְיֶ֗ה    וְאֶשְׁמְרָ֥ה דְבָרֶֽךָ׃<BR>
<A NAME="18"> </A>
<B>יח</B> גַּל־עֵינַ֥י וְאַבִּ֑יטָה    נִ֝פְלָא֗וֹת מִתּֽוֹרָתֶֽךָ׃<BR>
<A NAME="19"> </A>
<B>יט</B> גֵּ֣ר אָֽנֹכִ֣י בָאָ֑רֶץ    אַל־תַּסְתֵּ֥ר מִ֝מֶּ֗נִּי מִצְו‍ֹתֶֽיךָ׃<BR>
<A NAME="20"> </A>
<B>כ</B> גָּֽרְסָ֣ה נַפְשִׁ֣י לְתַֽאֲבָ֑ה    אֶֽל־מִשְׁפָּטֶ֥יךָ בְכָל־עֵֽת׃<BR>
<A NAME="21"> </A>
<B>כא</B> גָּ֭עַרְתָּ זֵדִ֣ים אֲרוּרִ֑ים    הַ֝שֹּׁגִ֗ים מִמִּצְו‍ֹתֶֽיךָ׃<BR>
<A NAME="22"> </A>
<B>כב</B> גַּ֣ל מֵֽ֭עָלַי חֶרְפָּ֣ה וָב֑וּז    כִּ֖י עֵֽדֹתֶ֣יךָ נָצָֽרְתִּי׃<BR>
<A NAME="23"> </A>
<B>כג</B> גַּ֤ם יָֽשְׁב֣וּ שָׂ֭רִים בִּ֣י נִדְבָּ֑רוּ    עַ֝בְדְּךָ֗ יָשִׂ֥יחַ בְּחֻקֶּֽיךָ׃<BR>
<A NAME="24"> </A>
<B>כד</B> גַּֽם־עֵ֭דֹתֶיךָ שַֽׁעֲשֻׁעָ֗י    אַנְשֵׁ֥י עֲצָתִֽי׃</P>
<A NAME="25"> </A>
<P><B>כה</B> דָּֽבְקָ֣ה לֶֽעָפָ֣ר נַפְשִׁ֑י    חַ֝יֵּ֗נִי כִּדְבָרֶֽךָ׃<BR>
<A NAME="26"> </A>
<B>כו</B> דְּרָכַ֣י סִ֭פַּרְתִּי וַֽתַּעֲנֵ֗נִי    לַמְּדֵ֥נִי חֻקֶּֽיךָ׃<BR>
<A NAME="27"> </A>
<B>כז</B> דֶּֽרֶךְ־פִּקּוּדֶ֥יךָ הֲבִינֵ֑נִי    וְ֝אָשִׂ֗יחָה בְּנִפְלְאוֹתֶֽיךָ׃<BR>
<A NAME="28"> </A>
<B>כח</B> דָּֽלְפָ֣ה נַ֭פְשִׁי מִתּוּגָ֑ה    קַ֝יְּמֵ֗נִי כִּדְבָרֶֽךָ׃<BR>
<A NAME="29"> </A>
<B>כט</B> דֶּֽרֶךְ־שֶׁ֭קֶר הָסֵ֣ר מִמֶּ֑נִּי    וְֽתוֹרָתְךָ֥ חָנֵּֽנִי׃<BR>
<A NAME="30"> </A>
<B>ל</B> דֶּֽרֶךְ־אֱמוּנָ֥ה בָחָ֑רְתִּי    מִשְׁפָּטֶ֥יךָ שִׁוִּֽיתִי׃<BR>
<A NAME="31"> </A>
<B>לא</B> דָּבַ֥קְתִּי בְעֵֽדְו‍ֹתֶ֑יךָ    יְ֝הוָ֗ה אַל־תְּבִישֵֽׁנִי׃<BR>
<A NAME="32"> </A>
<B>לב</B> דֶּֽרֶךְ־מִצְו‍ֹתֶ֥יךָ אָר֑וּץ    כִּ֖י תַרְחִ֣יב לִבִּֽי׃</P>
<A NAME="33"> </A>
<P><B>לג</B> הוֹרֵ֣נִי יְ֭הוָה דֶּ֥רֶךְ חֻקֶּ֗יךָ    וְאֶצְּרֶ֥נָּה עֵֽקֶב׃<BR>
<A NAME="34"> </A>
<B>לד</B> הֲ֭בִינֵנִי וְאֶצְּרָ֥ה תֽוֹרָתֶ֗ךָ    וְאֶשְׁמְרֶ֥נָּה בְכָל־לֵֽב׃<BR>
<A NAME="35"> </A>
<B>לה</B> הַ֭דְרִיכֵנִי בִּנְתִ֣יב מִצְו‍ֹתֶ֑יךָ    כִּי־ב֥וֹ חָפָֽצְתִּי׃<BR>
<A NAME="36"> </A>
<B>לו</B> הַט־לִ֭בִּי אֶל־עֵֽדְו‍ֹתֶ֗יךָ    וְאַ֣ל אֶל־בָּֽצַע׃<BR>
<A NAME="37"> </A>
<B>לז</B> הַֽעֲבֵ֣ר עֵ֭ינַי מֵֽרְא֣וֹת שָׁ֑וְא    בִּדְרָכֶ֥ךָ חַיֵּֽנִי׃<BR>
<A NAME="38"> </A>
<B>לח</B> הָקֵ֣ם לְ֭עַבְדְּךָ אִמְרָתֶ֑ךָ    אֲ֝שֶׁ֗ר לְיִרְאָתֶֽךָ׃<BR>
<A NAME="39"> </A>
<B>לט</B> הַֽעֲבֵ֣ר חֶ֭רְפָּתִי אֲשֶׁ֣ר יָגֹ֑רְתִּי    כִּ֖י מִשְׁפָּטֶ֣יךָ טוֹבִֽים׃<BR>
<A NAME="40"> </A>
<B>מ</B> הִ֭נֵּה תָּאַ֣בְתִּי לְפִקֻּדֶ֑יךָ    בְּצִדְקָֽתְךָ֥ חַיֵּֽנִי׃</P>
<A NAME="41"> </A>
<P><B>מא</B> וִֽיבֹאֻ֣נִי חֲסָדֶ֣ךָ יְהוָ֑ה    תְּ֝שׁ֥וּעָתְךָ֗ כְּאִמְרָתֶֽךָ׃<BR>
<A NAME="42"> </A>
<B>מב</B> וְאֶֽעֱנֶ֣ה חֹֽרְפִ֣י דָבָ֑ר    כִּֽי־בָ֝טַ֗חְתִּי בִּדְבָרֶֽךָ׃<BR>
<A NAME="43"> </A>
<B>מג</B> וְֽאַל־תַּצֵּ֬ל מִפִּ֣י דְבַר־אֱמֶ֣ת עַד־מְאֹ֑ד    כִּ֖י לְמִשְׁפָּטֶ֣ךָ יִחָֽלְתִּי׃<BR>
<A NAME="44"> </A>
<B>מד</B> וְאֶשְׁמְרָ֖ה תוֹרָֽתְךָ֥ תָמִ֗יד    לְעוֹלָ֥ם וָעֶֽד׃<BR>
<A NAME="45"> </A>
<B>מה</B> וְאֶתְהַלְּכָ֥ה בָֽרְחָבָ֑ה    כִּ֖י פִקֻּדֶ֣יךָ דָרָֽשְׁתִּי׃<BR>
<A NAME="46"> </A>
<B>מו</B> וַֽאֲדַבְּרָ֣ה בְ֭עֵֽדֹתֶיךָ נֶ֥גֶד מְלָכִ֗ים    וְלֹ֣א אֵבֽוֹשׁ׃<BR>
<A NAME="47"> </A>
<B>מז</B> וְאֶשְׁתַּֽעֲשַׁ֥ע בְּמִצְו‍ֹתֶ֗יךָ    אֲשֶׁ֣ר אָהָֽבְתִּי׃<BR>
<A NAME="48"> </A>
<B>מח</B> וְאֶשָּֽׂא־כַפַּ֗י אֶֽל־מִ֭צְו‍ֹתֶיךָ אֲשֶׁ֥ר אָהָ֗בְתִּי    וְאָשִׂ֥יחָה בְחֻקֶּֽיךָ׃</P>
<A NAME="49"> </A>
<P><B>מט</B> זְכֹר־דָּבָ֥ר לְעַבְדֶּ֑ךָ    עַ֝֗ל אֲשֶׁ֣ר יִֽחַלְתָּֽנִי׃<BR>
<A NAME="50"> </A>
<B>נ</B> זֹ֣את נֶחָֽמָתִ֣י בְעָנְיִ֑י    כִּ֖י אִמְרָֽתְךָ֣ חִיָּֽתְנִי׃<BR>
<A NAME="51"> </A>
<B>נא</B> זֵ֭דִים הֱלִיצֻ֣נִי עַד־מְאֹ֑ד    מִ֝תּ֥וֹרָתְךָ֗ לֹ֣א נָטִֽיתִי׃<BR>
<A NAME="52"> </A>
<B>נב</B> זָ֘כַ֤רְתִּי מִשְׁפָּטֶ֖יךָ מֵֽעוֹלָ֥ם ׀ יְהוָ֗ה    וָֽאֶתְנֶחָֽם׃<BR>
<A NAME="53"> </A>
<B>נג</B> זַלְעָפָ֣ה אֲ֭חָזַתְנִי מֵֽרְשָׁעִ֑ים    עֹֽ֝זְבֵ֗י תּֽוֹרָתֶֽךָ׃<BR>
<A NAME="54"> </A>
<B>נד</B> זְ֭מִרוֹת הָֽיוּ־לִ֥י חֻקֶּ֗יךָ    בְּבֵ֣ית מְגוּרָֽי׃<BR>
<A NAME="55"> </A>
<B>נה</B> זָ֘כַ֤רְתִּי בַלַּ֣יְלָה שִׁמְךָ֣ יְהוָ֑ה    וָֽ֝אֶשְׁמְרָ֗ה תּֽוֹרָתֶֽךָ׃<BR>
<A NAME="56"> </A>
<B>נו</B> זֹ֥את הָֽיְתָה־לִּ֑י    כִּ֖י פִקֻּדֶ֣יךָ נָצָֽרְתִּי׃</P>
<A NAME="57"> </A>
<P><B>נז</B> חֶלְקִ֖י יְהוָ֥ה אָמַ֗רְתִּי    לִשְׁמֹ֥ר דְּבָרֶֽיךָ׃<BR>
<A NAME="58"> </A>
<B>נח</B> חִלִּ֣יתִי פָנֶ֣יךָ בְכָל־לֵ֑ב    חָ֝נֵּ֗נִי כְּאִמְרָתֶֽךָ׃<BR>
<A NAME="59"> </A>
<B>נט</B> חִשַּׁ֥בְתִּי דְרָכָ֑י    וָֽאָשִׁ֥יבָה רַ֝גְלַ֗י אֶל־עֵֽדֹתֶֽיךָ׃<BR>
<A NAME="60"> </A>
<B>ס</B> חַ֭שְׁתִּי וְלֹ֣א הִתְמַהְמָ֑הְתִּי    לִ֝שְׁמֹ֗ר מִצְו‍ֹתֶֽיךָ׃<BR>
<A NAME="61"> </A>
<B>סא</B> חֶבְלֵ֣י רְשָׁעִ֣ים עִוְּדֻ֑נִי    תּ֥֝וֹרָתְךָ֗ לֹ֣א שָׁכָֽחְתִּי׃<BR>
<A NAME="62"> </A>
<B>סב</B> חֲצֽוֹת־לַ֗יְלָה אָ֭קוּם לְהוֹד֣וֹת לָ֑ךְ    עַ֝֗ל מִשְׁפְּטֵ֥י צִדְקֶֽךָ׃<BR>
<A NAME="63"> </A>
<B>סג</B> חָבֵ֣ר אָ֭נִי לְכָל־אֲשֶׁ֣ר יְרֵא֑וּךָ    וּ֝לְשֹֽׁמְרֵ֗י פִּקּוּדֶֽיךָ׃<BR>
<A NAME="64"> </A>
<B>סד</B> חַסְדְּךָ֣ יְ֭הוָה מָֽלְאָ֥ה הָאָ֗רֶץ    חֻקֶּ֥יךָ לַמְּדֵֽנִי׃</P>
<A NAME="65"> </A>
<P><B>סה</B> ט֭וֹב עָשִׂ֣יתָ עִֽם־עַבְדְּךָ֑    יְ֝הוָ֗ה כִּדְבָרֶֽךָ׃<BR>
<A NAME="66"> </A>
<B>סו</B> ט֤וּב טַ֣עַם וָדַ֣עַת לַמְּדֵ֑נִי    כִּ֖י בְמִצְו‍ֹתֶ֣יךָ הֶֽאֱמָֽנְתִּי׃<BR>
<A NAME="67"> </A>
<B>סז</B> טֶ֣רֶם אֶֽ֭עֱנֶה אֲנִ֣י שֹׁגֵ֑ג    וְ֝עַתָּ֗ה אִמְרָֽתְךָ֥ שָׁמָֽרְתִּי׃<BR>
<A NAME="68"> </A>
<B>סח</B> טוֹב־אַתָּ֥ה וּמֵטִ֗יב    לַמְּדֵ֥נִי חֻקֶּֽיךָ׃<BR>
<A NAME="69"> </A>
<B>סט</B> טָֽפְל֬וּ עָלַ֣י שֶׁ֣קֶר זֵדִ֑ים    אֲ֝נִ֗י בְּכָל־לֵ֤ב ׀ אֶצֹּ֬ר פִּקּוּדֶֽיךָ׃<BR>
<A NAME="70"> </A>
<B>ע</B> טָפַ֣שׁ כַּחֵ֣לֶב לִבָּ֑ם    אֲ֝נִ֗י תּוֹרָֽתְךָ֥ שִֽׁעֲשָֽׁעְתִּי׃<BR>
<A NAME="71"> </A>
<B>עא</B> טֽוֹב־לִ֥י כִֽי־עֻנֵּ֑יתִי    לְ֝מַ֗עַן אֶלְמַ֥ד חֻקֶּֽיךָ׃<BR>
<A NAME="72"> </A>
<B>עב</B> טֽוֹב־לִ֥י תֽוֹרַת־פִּ֑יךָ    מֵֽ֝אַלְפֵ֗י זָהָ֥ב וָכָֽסֶף׃</P>
<A NAME="73"> </A>
<P><B>עג</B> יָדֶ֣יךָ עָ֭שׂוּנִי וַֽיְכוֹנְנ֑וּנִי    הֲ֝בִינֵ֗נִי וְאֶלְמְדָ֥ה מִצְו‍ֹתֶֽיךָ׃<BR>
<A NAME="74"> </A>
<B>עד</B> יְ֭רֵאֶיךָ יִרְא֣וּנִי וְיִשְׂמָ֑חוּ    כִּ֖י לִדְבָֽרְךָ֣ יִחָֽלְתִּי׃<BR>
<A NAME="75"> </A>
<B>עה</B> יָדַ֣עְתִּי יְ֭הוָה כִּי־צֶ֣דֶק מִשְׁפָּטֶ֑יךָ    וֶֽ֝אֱמוּנָ֗ה עִנִּיתָֽנִי׃<BR>
<A NAME="76"> </A>
<B>עו</B> יְהִי־נָ֣א חַסְדְּךָ֣ לְנַֽחֲמֵ֑נִי    כְּאִמְרָֽתְךָ֥ לְעַבְדֶּֽךָ׃<BR>
<A NAME="77"> </A>
<B>עז</B> יְבֹא֣וּנִי רַֽחֲמֶ֣יךָ וְאֶֽחְיֶ֑ה    כִּי־ת֥֝וֹרָתְךָ֗ שַֽׁעֲשֻׁעָֽי׃<BR>
<A NAME="78"> </A>
<B>עח</B> יֵבֹ֣שׁוּ זֵ֭דִים כִּי־שֶׁ֣קֶר עִוְּת֑וּנִי    אֲ֝נִ֗י אָשִׂ֥יחַ בְּפִקּוּדֶֽיךָ׃<BR>
<A NAME="79"> </A>
<B>עט</B> יָשׁ֣וּבוּ לִ֣י יְרֵאֶ֑יךָ    וידעו (וְ֝יֹֽדְעֵ֗י) עֵֽדֹתֶֽיךָ׃<BR>
<A NAME="80"> </A>
<B>פ</B> יְהִֽי־לִבִּ֣י תָמִ֣ים בְּחֻקֶּ֑יךָ    לְ֝מַ֗עַן לֹ֣א אֵבֽוֹשׁ׃</P>
<A NAME="81"> </A>
<P><B>פא</B> כָּֽלְתָ֣ה לִתְשׁוּעָֽתְךָ֣ נַפְשִׁ֑י    לִדְבָֽרְךָ֥ יִחָֽלְתִּי׃<BR>
<A NAME="82"> </A>
<B>פב</B> כָּל֣וּ עֵ֭ינַי לְאִמְרָתֶ֑ךָ    לֵ֝אמֹ֗ר מָתַ֥י תְּֽנַחֲמֵֽנִי׃<BR>
<A NAME="83"> </A>
<B>פג</B> כִּֽי־הָ֭יִיתִי כְּנֹ֣אד בְּקִיט֑וֹר    חֻ֝קֶּ֗יךָ לֹ֣א שָׁכָֽחְתִּי׃<BR>
<A NAME="84"> </A>
<B>פד</B> כַּמָּ֥ה יְמֵֽי־עַבְדֶּ֑ךָ    מָתַ֬י תַּֽעֲשֶׂ֖ה בְרֹֽדְפַ֣י מִשְׁפָּֽט׃<BR>
<A NAME="85"> </A>
<B>פה</B> כָּֽרוּ־לִ֣י זֵדִ֣ים שִׁיח֑וֹת    אֲ֝שֶׁ֗ר לֹ֣א כְתֽוֹרָתֶֽךָ׃<BR>
<A NAME="86"> </A>
<B>פו</B> כָּל־מִצְו‍ֹתֶ֥יךָ אֱמוּנָ֑ה    שֶׁ֖קֶר רְדָפ֣וּנִי עָזְרֵֽנִי׃<BR>
<A NAME="87"> </A>
<B>פז</B> כִּ֭מְעַט כִּלּ֣וּנִי בָאָ֑רֶץ    וַֽ֝אֲנִ֗י לֹֽא־עָזַ֥בְתִּי פִקֻּדֶֽיךָ׃<BR>
<A NAME="88"> </A>
<B>פח</B> כְּחַסְדְּךָ֥ חַיֵּ֑נִי    וְ֝אֶשְׁמְרָ֗ה עֵד֥וּת פִּֽיךָ׃</P>
<A NAME="89"> </A>
<P><B>פט</B> לְעוֹלָ֥ם יְהוָ֑ה    דְּ֝בָֽרְךָ֗ נִצָּ֥ב בַּשָּׁמָֽיִם׃<BR>
<A NAME="90"> </A>
<B>צ</B> לְדֹ֣ר וָ֭דֹר אֱמֽוּנָתֶ֑ךָ    כּוֹנַ֥נְתָּֽ אֶ֝֗רֶץ וַֽתַּעֲמֹֽד׃<BR>
<A NAME="91"> </A>
<B>צא</B> לְֽ֭מִשְׁפָּטֶיךָ עָֽמְד֣וּ הַיּ֑וֹם    כִּ֖י הַכֹּ֣ל עֲבָדֶֽיךָ׃<BR>
<A NAME="92"> </A>
<B>צב</B> לוּלֵ֣י ת֭וֹרָֽתְךָ שַֽׁעֲשֻׁעָ֑י    אָ֝֗ז אָבַ֥דְתִּי בְעָנְיִֽי׃<BR>
<A NAME="93"> </A>
<B>צג</B> לְ֭עוֹלָם לֹֽא־אֶשְׁכַּ֣ח פִּקּוּדֶ֑יךָ    כִּ֥י בָ֝֗ם חִיִּיתָֽנִי׃<BR>
<A NAME="94"> </A>
<B>צד</B> לְֽךָ־אֲ֭נִי הֽוֹשִׁיעֵ֑נִי    כִּ֖י פִקּוּדֶ֣יךָ דָרָֽשְׁתִּי׃<BR>
<A NAME="95"> </A>
<B>צה</B> לִ֤י קִוּ֣וּ רְשָׁעִ֣ים לְאַבְּדֵ֑נִי    עֵֽ֝דֹתֶ֗יךָ אֶתְבּוֹנָֽן׃<BR>
<A NAME="96"> </A>
<B>צו</B> לְֽכָל־תִּ֭כְלָה רָאִ֣יתִי קֵ֑ץ    רְחָבָ֖ה מִצְוָֽתְךָ֣ מְאֹֽד׃</P>
<A NAME="97"> </A>
<P><B>צז</B> מָֽה־אָהַ֥בְתִּי תֽוֹרָתֶ֑ךָ    כָּל־הַ֝יּ֗וֹם הִ֣יא שִֽׂיחָתִֽי׃<BR>
<A NAME="98"> </A>
<B>צח</B> מֵֽ֭אֹיְבַי תְּחַכְּמֵ֣נִי מִצְו‍ֹתֶ֑ךָ    כִּ֖י לְעוֹלָ֣ם הִיא־לִֽי׃<BR>
<A NAME="99"> </A>
<B>צט</B> מִכָּל־מְלַמְּדַ֥י הִשְׂכַּ֑לְתִּי    כִּ֥י עֵֽ֝דְו‍ֹתֶ֗יךָ שִׂ֣יחָה לִֽי׃<BR>
<A NAME="100"> </A>
<B>ק</B> מִזְּקֵנִ֥ים אֶתְבּוֹנָ֑ן    כִּ֖י פִקּוּדֶ֣יךָ נָצָֽרְתִּי׃<BR>
<A NAME="101"> </A>
<B>קא</B> מִכָּל־אֹ֣רַח רָ֭ע כָּלִ֣אתִי רַגְלָ֑י    לְ֝מַ֗עַן אֶשְׁמֹ֥ר דְּבָרֶֽךָ׃<BR>
<A NAME="102"> </A>
<B>קב</B> מִמִּשְׁפָּטֶ֥יךָ לֹא־סָ֑רְתִּי    כִּֽי־אַ֝תָּ֗ה הֽוֹרֵתָֽנִי׃<BR>
<A NAME="103"> </A>
<B>קג</B> מַה־נִּמְלְצ֣וּ לְ֭חִכִּי אִמְרָתֶ֗ךָ    מִדְּבַ֥שׁ לְפִֽי׃<BR>
<A NAME="104"> </A>
<B>קד</B> מִפִּקּוּדֶ֥יךָ אֶתְבּוֹנָ֑ן    עַל־כֵּ֝֗ן שָׂנֵ֤אתִי ׀ כָּל־אֹ֬רַח שָֽׁקֶר׃</P>
<A NAME="105"> </A>
<P><B>קה</B> נֵר־לְרַגְלִ֥י דְבָרֶ֑ךָ    וְ֝א֗וֹר לִנְתִֽיבָתִֽי׃<BR>
<A NAME="106"> </A>
<B>קו</B> נִשְׁבַּ֥עְתִּי וָֽאֲקַיֵּ֑מָה    לִ֝שְׁמֹ֗ר מִשְׁפְּטֵ֥י צִדְקֶֽךָ׃<BR>
<A NAME="107"> </A>
<B>קז</B> נַֽעֲנֵ֥יתִי עַד־מְאֹ֑ד    יְ֝הוָ֗ה חַיֵּ֥נִי כִדְבָרֶֽךָ׃<BR>
<A NAME="108"> </A>
<B>קח</B> נִדְב֣וֹת פִּ֭י רְצֵה־נָ֣א יְהוָ֑ה    וּֽמִשְׁפָּטֶ֥יךָ לַמְּדֵֽנִי׃<BR>
<A NAME="109"> </A>
<B>קט</B> נַפְשִׁ֣י בְכַפִּ֣י תָמִ֑יד    וְ֝ת֥וֹרָתְךָ֗ לֹ֣א שָׁכָֽחְתִּי׃<BR>
<A NAME="110"> </A>
<B>קי</B> נָֽתְנ֬וּ רְשָׁעִ֣ים פַּ֣ח לִ֑י    וּ֝מִפִּקּוּדֶ֗יךָ לֹ֣א תָעִֽיתִי׃<BR>
<A NAME="111"> </A>
<B>קיא</B> נָחַ֣לְתִּי עֵֽדְו‍ֹתֶ֣יךָ לְעוֹלָ֑ם    כִּֽי־שְׂשׂ֖וֹן לִבִּ֣י הֵֽמָּה׃<BR>
<A NAME="112"> </A>
<B>קיב</B> נָטִ֣יתִי לִ֭בִּי לַֽעֲשׂ֥וֹת חֻקֶּ֗יךָ    לְעוֹלָ֥ם עֵֽקֶב׃</P>
<A NAME="113"> </A>
<P><B>קיג</B> סֵֽעֲפִ֥ים שָׂנֵ֑אתִי    וְֽתוֹרָתְךָ֥ אָהָֽבְתִּי׃<BR>
<A NAME="114"> </A>
<B>קיד</B> סִתְרִ֣י וּמָֽגִנִּ֣י אָ֑תָּה    לִדְבָֽרְךָ֥ יִחָֽלְתִּי׃<BR>
<A NAME="115"> </A>
<B>קטו</B> סֽוּרוּ־מִמֶּ֥נִּי מְרֵעִ֑ים    וְ֝אֶצְּרָ֗ה מִצְו֥‍ֹת אֱלֹהָֽי׃<BR>
<A NAME="116"> </A>
<B>קטז</B> סָמְכֵ֣נִי כְאִמְרָֽתְךָ֣ וְאֶֽחְיֶ֑ה    וְאַל־תְּ֝בִישֵׁ֗נִי מִשִּׂבְרִֽי׃<BR>
<A NAME="117"> </A>
<B>קיז</B> סְעָדֵ֥נִי וְאִוָּשֵׁ֑עָה    וְאֶשְׁעָ֖ה בְחֻקֶּ֣יךָ תָמִֽיד׃<BR>
<A NAME="118"> </A>
<B>קיח</B> סָ֭לִיתָ כָּל־שׁוֹגִ֣ים מֵֽחֻקֶּ֑יךָ    כִּי־שֶׁ֝֗קֶר תַּרְמִיתָֽם׃<BR>
<A NAME="119"> </A>
<B>קיט</B> סִגִ֗ים הִשְׁבַּ֥תָּ כָל־רִשְׁעֵי־אָ֑רֶץ    לָ֝כֵ֗ן אָהַ֥בְתִּי עֵֽדֹתֶֽיךָ׃<BR>
<A NAME="120"> </A>
<B>קכ</B> סָמַ֣ר מִפַּחְדְּךָ֣ בְשָׂרִ֑י    וּֽמִמִּשְׁפָּטֶ֥יךָ יָרֵֽאתִי׃</P>
<A NAME="121"> </A>
<P><B>קכא</B> עָ֭שִׂיתִי מִשְׁפָּ֣ט וָצֶ֑דֶק    בַּל־תַּ֝נִּיחֵ֗נִי לְעֹֽשְׁקָֽי׃<BR>
<A NAME="122"> </A>
<B>קכב</B> עֲרֹ֣ב עַבְדְּךָ֣ לְט֑וֹב    אַֽל־יַעַשְׁקֻ֥נִי זֵדִֽים׃<BR>
<A NAME="123"> </A>
<B>קכג</B> עֵ֭ינַי כָּל֣וּ לִישֽׁוּעָתֶ֑ךָ    וּלְאִמְרַ֥ת צִדְקֶֽךָ׃<BR>
<A NAME="124"> </A>
<B>קכד</B> עֲשֵׂ֖ה עִם־עַבְדְּךָ֥ כְחַסְדֶּ֗ךָ    וְחֻקֶּ֥יךָ לַמְּדֵֽנִי׃<BR>
<A NAME="125"> </A>
<B>קכה</B> עַבְדְּךָ־אָ֥נִי הֲבִינֵ֑נִי    וְ֝אֵֽדְעָ֗ה עֵֽדֹתֶֽיךָ׃<BR>
<A NAME="126"> </A>
<B>קכו</B> עֵ֭ת לַֽעֲשׂ֣וֹת לַֽיהוָ֑ה    הֵ֝פֵ֗רוּ תּֽוֹרָתֶֽךָ׃<BR>
<A NAME="127"> </A>
<B>קכז</B> עַל־כֵּ֭ן אָהַ֣בְתִּי מִצְו‍ֹתֶ֑יךָ    מִזָּהָ֥ב וּמִפָּֽז׃<BR>
<A NAME="128"> </A>
<B>קכח</B> עַל־כֵּ֤ן ׀ כָּל־פִּקּ֣וּדֵי כֹ֣ל יִשָּׁ֑רְתִּי    כָּל־אֹ֖רַח שֶׁ֣קֶר שָׂנֵֽאתִי׃</P>
<A NAME="129"> </A>
<P><B>קכט</B> פְּלָא֥וֹת עֵֽדְו‍ֹתֶ֑יךָ    עַל־כֵּ֝֗ן נְצָרָ֥תַם נַפְשִֽׁי׃<BR>
<A NAME="130"> </A>
<B>קל</B> פֵּ֖תַח דְּבָרֶ֥יךָ יָאִ֗יר    מֵבִ֥ין פְּתָיִֽים׃<BR>
<A NAME="131"> </A>
<B>קלא</B> פִּֽי־פָ֭עַרְתִּי וָֽאֶשְׁאָ֑פָה    כִּ֖י לְמִצְו‍ֹתֶ֣יךָ יָאָֽבְתִּי׃<BR>
<A NAME="132"> </A>
<B>קלב</B> פְּנֵֽה־אֵלַ֥י וְחָנֵּ֑נִי    כְּ֝מִשְׁפָּ֗ט לְאֹֽהֲבֵ֥י שְׁמֶֽךָ׃<BR>
<A NAME="133"> </A>
<B>קלג</B> פְּ֭עָמַי הָכֵ֣ן בְּאִמְרָתֶ֑ךָ    וְֽאַל־תַּשְׁלֶט־בִּ֥י כָל־אָֽוֶן׃<BR>
<A NAME="134"> </A>
<B>קלד</B> פְּ֭דֵנִי מֵעֹ֣שֶׁק אָדָ֑ם    וְ֝אֶשְׁמְרָ֗ה פִּקּוּדֶֽיךָ׃<BR>
<A NAME="135"> </A>
<B>קלה</B> פָּ֭נֶיךָ הָאֵ֣ר בְּעַבְדֶּ֑ךָ    וְ֝לַמְּדֵ֗נִי אֶת־חֻקֶּֽיךָ׃<BR>
<A NAME="136"> </A>
<B>קלו</B> פַּלְגֵי־מַ֭יִם יָֽרְד֣וּ עֵינָ֑י    עַ֝֗ל לֹֽא־שָׁמְר֥וּ תֽוֹרָתֶֽךָ׃</P>
<A NAME="137"> </A>
<P><B>קלז</B> צַדִּ֣יק אַתָּ֣ה יְהוָ֑ה    וְ֝יָשָׁ֗ר מִשְׁפָּטֶֽיךָ׃<BR>
<A NAME="138"> </A>
<B>קלח</B> צִ֭וִּיתָ צֶ֣דֶק עֵֽדֹתֶ֑יךָ    וֶֽאֱמוּנָ֥ה מְאֹֽד׃<BR>
<A NAME="139"> </A>
<B>קלט</B> צִמְּתַ֥תְנִי קִנְאָתִ֑י    כִּֽי־שָׁכְח֖וּ דְבָרֶ֣יךָ צָרָֽי׃<BR>
<A NAME="140"> </A>
<B>קמ</B> צְרוּפָ֖ה אִמְרָֽתְךָ֥ מְאֹ֗ד    וְֽעַבְדְּךָ֥ אֲהֵבָֽהּ׃<BR>
<A NAME="141"> </A>
<B>קמא</B> צָעִ֣יר אָֽנֹכִ֣י וְנִבְזֶ֑ה    פִּ֝קֻּדֶ֗יךָ לֹ֣א שָׁכָֽחְתִּי׃<BR>
<A NAME="142"> </A>
<B>קמב</B> צִדְקָֽתְךָ֣ צֶ֣דֶק לְעוֹלָ֑ם    וְֽתוֹרָתְךָ֥ אֱמֶֽת׃<BR>
<A NAME="143"> </A>
<B>קמג</B> צַר־וּמָצ֥וֹק מְצָא֑וּנִי    מִ֝צְו‍ֹתֶ֗יךָ שַֽׁעֲשֻׁעָֽי׃<BR>
<A NAME="144"> </A>
<B>קמד</B> צֶ֖דֶק עֵֽדְו‍ֹתֶ֥יךָ לְעוֹלָ֗ם    הֲבִינֵ֥נִי וְאֶֽחְיֶֽה׃</P>
<A NAME="145"> </A>
<P><B>קמה</B> קָרָ֣אתִי בְכָל־לֵ֭ב עֲנֵ֥נִי יְהוָ֗ה    חֻקֶּ֥יךָ אֶצֹּֽרָה׃<BR>
<A NAME="146"> </A>
<B>קמו</B> קְרָאתִ֥יךָ הֽוֹשִׁיעֵ֑נִי    וְ֝אֶשְׁמְרָ֗ה עֵֽדֹתֶֽיךָ׃<BR>
<A NAME="147"> </A>
<B>קמז</B> קִדַּ֣מְתִּי בַ֭נֶּשֶׁף וָֽאֲשַׁוֵּ֑עָה    לדבריך (לִדְבָֽרְךָ֥) יִחָֽלְתִּי׃<BR>
<A NAME="148"> </A>
<B>קמח</B> קִדְּמ֣וּ עֵ֭ינַי אַשְׁמֻר֑וֹת    לָ֝שִׂ֗יחַ בְּאִמְרָתֶֽךָ׃<BR>
<A NAME="149"> </A>
<B>קמט</B> ק֭וֹלִי שִׁמְעָ֣ה כְחַסְדֶּ֑ךָ    יְ֝הוָ֗ה כְּֽמִשְׁפָּטֶ֥ךָ חַיֵּֽנִי׃<BR>
<A NAME="150"> </A>
<B>קנ</B> קָֽ֭רְבוּ רֹֽדְפֵ֣י זִמָּ֑ה    מִתּוֹרָֽתְךָ֥ רָחָֽקוּ׃<BR>
<A NAME="151"> </A>
<B>קנא</B> קָר֣וֹב אַתָּ֣ה יְהוָ֑ה    וְֽכָל־מִצְו‍ֹתֶ֥יךָ אֱמֶֽת׃<BR>
<A NAME="152"> </A>
<B>קנב</B> קֶ֣דֶם יָ֭דַעְתִּי מֵעֵֽדֹתֶ֑יךָ    כִּ֖י לְעוֹלָ֣ם יְסַדְתָּֽם׃</P>
<A NAME="153"> </A>
<P><B>קנג</B> רְאֵֽה־עָנְיִ֥י וְחַלְּצֵ֑נִי    כִּי־ת֥֝וֹרָתְךָ֗ לֹ֣א שָׁכָֽחְתִּי׃<BR>
<A NAME="154"> </A>
<B>קנד</B> רִיבָ֣ה רִ֭יבִי וּגְאָלֵ֑נִי    לְאִמְרָֽתְךָ֥ חַיֵּֽנִי׃<BR>
<A NAME="155"> </A>
<B>קנה</B> רָח֣וֹק מֵֽרְשָׁעִ֣ים יְשׁוּעָ֑ה    כִּֽי־חֻ֝קֶּ֗יךָ לֹ֣א דָרָֽשׁוּ׃<BR>
<A NAME="156"> </A>
<B>קנו</B> רַֽחֲמֶ֖יךָ רַבִּ֥ים ׀ יְהוָ֑ה    כְּֽמִשְׁפָּטֶ֥יךָ חַיֵּֽנִי׃<BR>
<A NAME="157"> </A>
<B>קנז</B> רַ֭בִּים רֹֽדְפַ֣י וְצָרָ֑י    מֵ֝עֵֽדְו‍ֹתֶ֗יךָ לֹ֣א נָטִֽיתִי׃<BR>
<A NAME="158"> </A>
<B>קנח</B> רָאִ֣יתִי בֹֽ֭גְדִים וָֽאֶתְקוֹטָ֑טָה    אֲשֶׁ֥ר אִ֝מְרָֽתְךָ֗ לֹ֣א שָׁמָֽרוּ׃<BR>
<A NAME="159"> </A>
<B>קנט</B> רְ֭אֵה כִּֽי־פִקּוּדֶ֣יךָ אָהָ֑בְתִּי    יְ֝הוָ֗ה כְּֽחַסְדְּךָ֥ חַיֵּֽנִי׃<BR>
<A NAME="160"> </A>
<B>קס</B> רֹאשׁ־דְּבָֽרְךָ֥ אֱמֶ֑ת    וּ֝לְעוֹלָ֗ם כָּל־מִשְׁפַּ֥ט צִדְקֶֽךָ׃</P>
<A NAME="161"> </A>
<P><B>קסא</B> שָׂ֭רִים רְדָפ֣וּנִי חִנָּ֑ם    ומדבריך (וּ֝מִדְּבָֽרְךָ֗) פָּחַ֥ד לִבִּֽי׃<BR>
<A NAME="162"> </A>
<B>קסב</B> שָׂ֣שׂ אָֽ֭נֹכִי עַל־אִמְרָתֶ֑ךָ    כְּ֝מוֹצֵ֗א שָׁלָ֥ל רָֽב׃<BR>
<A NAME="163"> </A>
<B>קסג</B> שֶׁ֣קֶר שָׂ֭נֵאתִי וַֽאֲתַעֵ֑בָה    תּוֹרָֽתְךָ֥ אָהָֽבְתִּי׃<BR>
<A NAME="164"> </A>
<B>קסד</B> שֶׁ֣בַע בַּ֭יּוֹם הִלַּלְתִּ֑יךָ    עַ֝֗ל מִשְׁפְּטֵ֥י צִדְקֶֽךָ׃<BR>
<A NAME="165"> </A>
<B>קסה</B> שָׁל֣וֹם רָ֭ב לְאֹֽהֲבֵ֣י תֽוֹרָתֶ֑ךָ    וְאֵֽין־לָ֥מוֹ מִכְשֽׁוֹל׃<BR>
<A NAME="166"> </A>
<B>קסו</B> שִׂבַּ֣רְתִּי לִישׁוּעָֽתְךָ֣ יְהוָ֑ה    וּֽמִצְו‍ֹתֶ֥יךָ עָשִֽׂיתִי׃<BR>
<A NAME="167"> </A>
<B>קסז</B> שָֽׁמְרָ֣ה נַ֭פְשִׁי עֵֽדֹתֶ֑יךָ    וָאֹֽהֲבֵ֥ם מְאֹֽד׃<BR>
<A NAME="168"> </A>
<B>קסח</B> שָׁמַ֣רְתִּי פִ֭קּוּדֶיךָ וְעֵֽדֹתֶ֑יךָ    כִּ֖י כָל־דְּרָכַ֣י נֶגְדֶּֽךָ׃</P>
<A NAME="169"> </A>
<P><B>קסט</B> תִּקְרַ֤ב רִנָּתִ֣י לְפָנֶ֣יךָ יְהוָ֑ה    כִּדְבָֽרְךָ֥ הֲבִינֵֽנִי׃<BR>
<A NAME="170"> </A>
<B>קע</B> תָּב֣וֹא תְּחִנָּתִ֣י לְפָנֶ֑יךָ    כְּ֝אִמְרָֽתְךָ֗ הַצִּילֵֽנִי׃<BR>
<A NAME="171"> </A>
<B>קעא</B> תַּבַּ֣עְנָה שְׂפָתַ֣י תְּהִלָּ֑ה    כִּ֖י תְלַמְּדֵ֣נִי חֻקֶּֽיךָ׃<BR>
<A NAME="172"> </A>
<B>קעב</B> תַּ֣עַן לְ֭שׁוֹנִי אִמְרָתֶ֑ךָ    כִּ֖י כָל־מִצְו‍ֹתֶ֣יךָ צֶּֽדֶק׃<BR>
<A NAME="173"> </A>
<B>קעג</B> תְּהִֽי־יָדְךָ֥ לְעָזְרֵ֑נִי    כִּ֖י פִקּוּדֶ֣יךָ בָחָֽרְתִּי׃<BR>
<A NAME="174"> </A>
<B>קעד</B> תָּאַ֣בְתִּי לִישׁוּעָֽתְךָ֣ יְהוָ֑ה    וְ֝ת֥וֹרָתְךָ֗ שַֽׁעֲשֻׁעָֽי׃<BR>
<A NAME="175"> </A>
<B>קעה</B> תְּֽחִי־נַ֭פְשִׁי וּֽתְהַלְלֶ֑ךָּ    וּֽמִשְׁפָּטֶ֥ךָ יַעְזְרֻֽנִי׃<BR>
<A NAME="176"> </A>
<B>קעו</B> תָּעִ֗יתִי    כְּשֶׂ֣ה אֹ֭בֵד בַּקֵּ֣שׁ עַבְדֶּ֑ךָ<BR>כִּ֥י מִ֝צְו‍ֹתֶ֗יךָ    לֹ֣א שָׁכָֽחְתִּי׃</P>

<HR>
<P CLASS=s>
<A HREF="c0.htm">תנ"ך</A> -
תהילים - פרק
<A HREF="c2601.htm">א</A>
<A HREF="c2602.htm">ב</A>
<A HREF="c2603.htm">ג</A>
<A HREF="c2604.htm">ד</A>
<A HREF="c2605.htm">ה</A>
<A HREF="c2606.htm">ו</A>
<A HREF="c2607.htm">ז</A>
<A HREF="c2608.htm">ח</A>
<A HREF="c2609.htm">ט</A>
<A HREF="c2610.htm">י</A>
<A HREF="c2611.htm">יא</A>
<A HREF="c2612.htm">יב</A>
<A HREF="c2613.htm">יג</A>
<A HREF="c2614.htm">יד</A>
<A HREF="c2615.htm">טו</A>
<A HREF="c2616.htm">טז</A>
<A HREF="c2617.htm">יז</A>
<A HREF="c2618.htm">יח</A>
<A HREF="c2619.htm">יט</A>
<A HREF="c2620.htm">כ</A>
<A HREF="c2621.htm">כא</A>
<A HREF="c2622.htm">כב</A>
<A HREF="c2623.htm">כג</A>
<A HREF="c2624.htm">כד</A>
<A HREF="c2625.htm">כה</A>
<A HREF="c2626.htm">כו</A>
<A HREF="c2627.htm">כז</A>
<A HREF="c2628.htm">כח</A>
<A HREF="c2629.htm">כט</A>
<A HREF="c2630.htm">ל</A>
<A HREF="c2631.htm">לא</A>
<A HREF="c2632.htm">לב</A>
<A HREF="c2633.htm">לג</A>
<A HREF="c2634.htm">לד</A>
<A HREF="c2635.htm">לה</A>
<A HREF="c2636.htm">לו</A>
<A HREF="c2637.htm">לז</A>
<A HREF="c2638.htm">לח</A>
<A HREF="c2639.htm">לט</A>
<A HREF="c2640.htm">מ</A>
<A HREF="c2641.htm">מא</A>
<A HREF="c2642.htm">מב</A>
<A HREF="c2643.htm">מג</A>
<A HREF="c2644.htm">מד</A>
<A HREF="c2645.htm">מה</A>
<A HREF="c2646.htm">מו</A>
<A HREF="c2647.htm">מז</A>
<A HREF="c2648.htm">מח</A>
<A HREF="c2649.htm">מט</A>
<A HREF="c2650.htm">נ</A>
<A HREF="c2651.htm">נא</A>
<A HREF="c2652.htm">נב</A>
<A HREF="c2653.htm">נג</A>
<A HREF="c2654.htm">נד</A>
<A HREF="c2655.htm">נה</A>
<A HREF="c2656.htm">נו</A>
<A HREF="c2657.htm">נז</A>
<A HREF="c2658.htm">נח</A>
<A HREF="c2659.htm">נט</A>
<A HREF="c2660.htm">ס</A>
<A HREF="c2661.htm">סא</A>
<A HREF="c2662.htm">סב</A>
<A HREF="c2663.htm">סג</A>
<A HREF="c2664.htm">סד</A>
<A HREF="c2665.htm">סה</A>
<A HREF="c2666.htm">סו</A>
<A HREF="c2667.htm">סז</A>
<A HREF="c2668.htm">סח</A>
<A HREF="c2669.htm">סט</A>
<A HREF="c2670.htm">ע</A>
<A HREF="c2671.htm">עא</A>
<A HREF="c2672.htm">עב</A>
<A HREF="c2673.htm">עג</A>
<A HREF="c2674.htm">עד</A>
<A HREF="c2675.htm">עה</A>
<A HREF="c2676.htm">עו</A>
<A HREF="c2677.htm">עז</A>
<A HREF="c2678.htm">עח</A>
<A HREF="c2679.htm">עט</A>
<A HREF="c2680.htm">פ</A>
<A HREF="c2681.htm">פא</A>
<A HREF="c2682.htm">פב</A>
<A HREF="c2683.htm">פג</A>
<A HREF="c2684.htm">פד</A>
<A HREF="c2685.htm">פה</A>
<A HREF="c2686.htm">פו</A>
<A HREF="c2687.htm">פז</A>
<A HREF="c2688.htm">פח</A>
<A HREF="c2689.htm">פט</A>
<A HREF="c2690.htm">צ</A>
<A HREF="c2691.htm">צא</A>
<A HREF="c2692.htm">צב</A>
<A HREF="c2693.htm">צג</A>
<A HREF="c2694.htm">צד</A>
<A HREF="c2695.htm">צה</A>
<A HREF="c2696.htm">צו</A>
<A HREF="c2697.htm">צז</A>
<A HREF="c2698.htm">צח</A>
<A HREF="c2699.htm">צט</A>
<A HREF="c26a0.htm">ק</A>
<A HREF="c26a1.htm">קא</A>
<A HREF="c26a2.htm">קב</A>
<A HREF="c26a3.htm">קג</A>
<A HREF="c26a4.htm">קד</A>
<A HREF="c26a5.htm">קה</A>
<A HREF="c26a6.htm">קו</A>
<A HREF="c26a7.htm">קז</A>
<A HREF="c26a8.htm">קח</A>
<A HREF="c26a9.htm">קט</A>
<A HREF="c26b0.htm">קי</A>
<A HREF="c26b1.htm">קיא</A>
<A HREF="c26b2.htm">קיב</A>
<A HREF="c26b3.htm">קיג</A>
<A HREF="c26b4.htm">קיד</A>
<A HREF="c26b5.htm">קטו</A>
<A HREF="c26b6.htm">קטז</A>
<A HREF="c26b7.htm">קיז</A>
<A HREF="c26b8.htm">קיח</A>
קיט
<A HREF="c26c0.htm">קכ</A>
<A HREF="c26c1.htm">קכא</A>
<A HREF="c26c2.htm">קכב</A>
<A HREF="c26c3.htm">קכג</A>
<A HREF="c26c4.htm">קכד</A>
<A HREF="c26c5.htm">קכה</A>
<A HREF="c26c6.htm">קכו</A>
<A HREF="c26c7.htm">קכז</A>
<A HREF="c26c8.htm">קכח</A>
<A HREF="c26c9.htm">קכט</A>
<A HREF="c26d0.htm">קל</A>
<A HREF="c26d1.htm">קלא</A>
<A HREF="c26d2.htm">קלב</A>
<A HREF="c26d3.htm">קלג</A>
<A HREF="c26d4.htm">קלד</A>
<A HREF="c26d5.htm">קלה</A>
<A HREF="c26d6.htm">קלו</A>
<A HREF="c26d7.htm">קלז</A>
<A HREF="c26d8.htm">קלח</A>
<A HREF="c26d9.htm">קלט</A>
<A HREF="c26e0.htm">קמ</A>
<A HREF="c26e1.htm">קמא</A>
<A HREF="c26e2.htm">קמב</A>
<A HREF="c26e3.htm">קמג</A>
<A HREF="c26e4.htm">קמד</A>
<A HREF="c26e5.htm">קמה</A>
<A HREF="c26e6.htm">קמו</A>
<A HREF="c26e7.htm">קמז</A>
<A HREF="c26e8.htm">קמח</A>
<A HREF="c26e9.htm">קמט</A>
<A HREF="c26f0.htm">קנ</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c26b9')</SCRIPT></P>
</BODY></HTML>
