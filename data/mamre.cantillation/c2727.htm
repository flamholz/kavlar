<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="cs.css" TYPE="text/css">
<TITLE>תנ"ך - איוב פרק כז</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
איוב - פרק
<A HREF="c2701.htm">א</A>
<A HREF="c2702.htm">ב</A>
<A HREF="c2703.htm">ג</A>
<A HREF="c2704.htm">ד</A>
<A HREF="c2705.htm">ה</A>
<A HREF="c2706.htm">ו</A>
<A HREF="c2707.htm">ז</A>
<A HREF="c2708.htm">ח</A>
<A HREF="c2709.htm">ט</A>
<A HREF="c2710.htm">י</A>
<A HREF="c2711.htm">יא</A>
<A HREF="c2712.htm">יב</A>
<A HREF="c2713.htm">יג</A>
<A HREF="c2714.htm">יד</A>
<A HREF="c2715.htm">טו</A>
<A HREF="c2716.htm">טז</A>
<A HREF="c2717.htm">יז</A>
<A HREF="c2718.htm">יח</A>
<A HREF="c2719.htm">יט</A>
<A HREF="c2720.htm">כ</A>
<A HREF="c2721.htm">כא</A>
<A HREF="c2722.htm">כב</A>
<A HREF="c2723.htm">כג</A>
<A HREF="c2724.htm">כד</A>
<A HREF="c2725.htm">כה</A>
<A HREF="c2726.htm">כו</A>
כז
<A HREF="c2728.htm">כח</A>
<A HREF="c2729.htm">כט</A>
<A HREF="c2730.htm">ל</A>
<A HREF="c2731.htm">לא</A>
<A HREF="c2732.htm">לב</A>
<A HREF="c2733.htm">לג</A>
<A HREF="c2734.htm">לד</A>
<A HREF="c2735.htm">לה</A>
<A HREF="c2736.htm">לו</A>
<A HREF="c2737.htm">לז</A>
<A HREF="c2738.htm">לח</A>
<A HREF="c2739.htm">לט</A>
<A HREF="c2740.htm">מ</A>
<A HREF="c2741.htm">מא</A>
<A HREF="c2742.htm">מב</A>
</P>
<HR>

<H1>איוב פרק כז</H1>

<A NAME="1"> </A>
<P><B>א</B>                וַיֹּ֣סֶף אִ֭יּוֹב שְׂאֵ֥ת מְשָׁל֗וֹ וַיֹּאמַֽר׃<BR>
<A NAME="2"> </A>
<B>ב</B> חַי־אֵ֭ל הֵסִ֣יר מִשְׁפָּטִ֑י    וְ֝שַׁדַּ֗י הֵמַ֥ר נַפְשִֽׁי׃<BR>
<A NAME="3"> </A>
<B>ג</B> כִּֽי־כָל־ע֣וֹד נִשְׁמָתִ֣י בִ֑י    וְר֖וּחַ אֱל֣וֹהַּ בְּאַפִּֽי׃<BR>
<A NAME="4"> </A>
<B>ד</B> אִם־תְּדַבֵּ֣רְנָה שְׂפָתַ֣י עַוְלָ֑ה    וּ֝לְשׁוֹנִ֗י אִם־יֶהְגֶּ֥ה רְמִיָּֽה׃<BR>
<A NAME="5"> </A>
<B>ה</B> חָלִ֣ילָה לִּי֮    אִם־אַצְדִּ֪יק אֶ֫תְכֶ֥ם<BR>עַד־אֶגְוָ֑ע    לֹֽא־אָסִ֖יר תֻּמָּתִ֣י מִמֶּֽנִּי׃<BR>
<A NAME="6"> </A>
<B>ו</B> בְּצִדְקָתִ֣י הֶֽ֭חֱזַקְתִּי וְלֹ֣א אַרְפֶּ֑הָ    לֹֽא־יֶחֱרַ֥ף לְ֝בָבִ֗י מִיָּמָֽי׃<BR>
<A NAME="7"> </A>
<B>ז</B> יְהִ֣י כְ֭רָשָׁע אֹ֣יְבִ֑י    וּמִתְקֽוֹמְמִ֥י כְעַוָּֽל׃<BR>
<A NAME="8"> </A>
<B>ח</B> כִּ֤י מַה־תִּקְוַ֣ת חָ֭נֵף כִּ֣י יִבְצָ֑ע    כִּ֤י יֵ֖שֶׁל אֱל֣וֹהַּ נַפְשֽׁוֹ׃<BR>
<A NAME="9"> </A>
<B>ט</B> הֲֽ֭צַעֲקָתוֹ יִשְׁמַ֥ע ׀ אֵ֑ל    כִּֽי־תָב֖וֹא עָלָ֣יו צָרָֽה׃<BR>
<A NAME="10"> </A>
<B>י</B> אִם־עַל־שַׁדַּ֥י יִתְעַנָּ֑ג    יִקְרָ֖א אֱל֣וֹהַּ בְּכָל־עֵֽת׃<BR>
<A NAME="11"> </A>
<B>יא</B> אוֹרֶ֣ה אֶתְכֶ֣ם בְּיַד־אֵ֑ל    אֲשֶׁ֥ר עִם־שַׁ֝דַּ֗י לֹ֣א אֲכַחֵֽד׃<BR>
<A NAME="12"> </A>
<B>יב</B> הֵן־אַתֶּ֣ם כֻּלְּכֶ֣ם חֲזִיתֶ֑ם    וְלָמָּה־זֶּ֝֗ה הֶ֣בֶל תֶּהְבָּֽלוּ׃<BR>
<A NAME="13"> </A>
<B>יג</B> זֶ֤ה ׀ חֵֽלֶק־אָדָ֖ם רָשָׁ֥ע ׀ עִם־אֵ֑ל    וְֽנַחֲלַ֥ת עָֽ֝רִיצִ֗ים מִשַּׁדַּ֥י יִקָּֽחוּ׃<BR>
<A NAME="14"> </A>
<B>יד</B> אִם־יִרְבּ֣וּ בָנָ֣יו לְמוֹ־חָ֑רֶב    וְ֝צֶֽאֱצָאָ֗יו לֹ֣א יִשְׂבְּעוּ־לָֽחֶם׃<BR>
<A NAME="15"> </A>
<B>טו</B> שְׂ֭רִידָו בַּמָּ֣וֶת יִקָּבֵ֑רוּ    וְ֝אַלְמְנֹתָ֗יו לֹ֣א תִבְכֶּֽינָה׃<BR>
<A NAME="16"> </A>
<B>טז</B> אִם־יִצְבֹּ֣ר כֶּֽעָפָ֣ר כָּ֑סֶף    וְ֝כַחֹ֗מֶר יָכִ֥ין מַלְבּֽוּשׁ׃<BR>
<A NAME="17"> </A>
<B>יז</B> יָ֭כִין וְצַדִּ֣יק יִלְבָּ֑שׁ    וְ֝כֶ֗סֶף נָקִ֥י יַֽחֲלֹֽק׃<BR>
<A NAME="18"> </A>
<B>יח</B> בָּנָ֣ה כָעָ֣שׁ בֵּית֑וֹ    וּ֝כְסֻכָּ֗ה עָשָׂ֥ה נֹצֵֽר׃<BR>
<A NAME="19"> </A>
<B>יט</B> עָשִׁ֣יר יִ֭שְׁכַּב וְלֹ֣א יֵֽאָסֵ֑ף    עֵינָ֖יו פָּקַ֣ח וְאֵינֶֽנּוּ׃<BR>
<A NAME="20"> </A>
<B>כ</B> תַּשִּׂיגֵ֣הוּ כַ֭מַּיִם בַּלָּה֑וֹת    לַ֝֗יְלָה גְּנָבַ֥תּוּ סוּפָֽה׃<BR>
<A NAME="21"> </A>
<B>כא</B> יִשָּׂאֵ֣הוּ קָדִ֣ים וְיֵלַ֑ךְ    וִ֝ישָֽׂעֲרֵ֗הוּ מִמְּקֹמֽוֹ׃<BR>
<A NAME="22"> </A>
<B>כב</B> וְיַשְׁלֵ֣ךְ עָ֭לָיו וְלֹ֣א יַחְמֹ֑ל    מִ֝יָּד֗וֹ בָּר֥וֹחַ יִבְרָֽח׃<BR>
<A NAME="23"> </A>
<B>כג</B> יִשְׂפֹּ֣ק עָלֵ֣ימוֹ כַפֵּ֑ימוֹ    וְיִשְׁרֹ֥ק עָ֝לָ֗יו מִמְּקֹמֽוֹ׃</P>

<HR>
<P CLASS=s>
<A HREF="c0.htm">תנ"ך</A> -
איוב - פרק
<A HREF="c2701.htm">א</A>
<A HREF="c2702.htm">ב</A>
<A HREF="c2703.htm">ג</A>
<A HREF="c2704.htm">ד</A>
<A HREF="c2705.htm">ה</A>
<A HREF="c2706.htm">ו</A>
<A HREF="c2707.htm">ז</A>
<A HREF="c2708.htm">ח</A>
<A HREF="c2709.htm">ט</A>
<A HREF="c2710.htm">י</A>
<A HREF="c2711.htm">יא</A>
<A HREF="c2712.htm">יב</A>
<A HREF="c2713.htm">יג</A>
<A HREF="c2714.htm">יד</A>
<A HREF="c2715.htm">טו</A>
<A HREF="c2716.htm">טז</A>
<A HREF="c2717.htm">יז</A>
<A HREF="c2718.htm">יח</A>
<A HREF="c2719.htm">יט</A>
<A HREF="c2720.htm">כ</A>
<A HREF="c2721.htm">כא</A>
<A HREF="c2722.htm">כב</A>
<A HREF="c2723.htm">כג</A>
<A HREF="c2724.htm">כד</A>
<A HREF="c2725.htm">כה</A>
<A HREF="c2726.htm">כו</A>
כז
<A HREF="c2728.htm">כח</A>
<A HREF="c2729.htm">כט</A>
<A HREF="c2730.htm">ל</A>
<A HREF="c2731.htm">לא</A>
<A HREF="c2732.htm">לב</A>
<A HREF="c2733.htm">לג</A>
<A HREF="c2734.htm">לד</A>
<A HREF="c2735.htm">לה</A>
<A HREF="c2736.htm">לו</A>
<A HREF="c2737.htm">לז</A>
<A HREF="c2738.htm">לח</A>
<A HREF="c2739.htm">לט</A>
<A HREF="c2740.htm">מ</A>
<A HREF="c2741.htm">מא</A>
<A HREF="c2742.htm">מב</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c2727')</SCRIPT></P>
</BODY></HTML>
