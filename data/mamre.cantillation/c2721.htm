<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="cs.css" TYPE="text/css">
<TITLE>תנ"ך - איוב פרק כא</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
איוב - פרק
<A HREF="c2701.htm">א</A>
<A HREF="c2702.htm">ב</A>
<A HREF="c2703.htm">ג</A>
<A HREF="c2704.htm">ד</A>
<A HREF="c2705.htm">ה</A>
<A HREF="c2706.htm">ו</A>
<A HREF="c2707.htm">ז</A>
<A HREF="c2708.htm">ח</A>
<A HREF="c2709.htm">ט</A>
<A HREF="c2710.htm">י</A>
<A HREF="c2711.htm">יא</A>
<A HREF="c2712.htm">יב</A>
<A HREF="c2713.htm">יג</A>
<A HREF="c2714.htm">יד</A>
<A HREF="c2715.htm">טו</A>
<A HREF="c2716.htm">טז</A>
<A HREF="c2717.htm">יז</A>
<A HREF="c2718.htm">יח</A>
<A HREF="c2719.htm">יט</A>
<A HREF="c2720.htm">כ</A>
כא
<A HREF="c2722.htm">כב</A>
<A HREF="c2723.htm">כג</A>
<A HREF="c2724.htm">כד</A>
<A HREF="c2725.htm">כה</A>
<A HREF="c2726.htm">כו</A>
<A HREF="c2727.htm">כז</A>
<A HREF="c2728.htm">כח</A>
<A HREF="c2729.htm">כט</A>
<A HREF="c2730.htm">ל</A>
<A HREF="c2731.htm">לא</A>
<A HREF="c2732.htm">לב</A>
<A HREF="c2733.htm">לג</A>
<A HREF="c2734.htm">לד</A>
<A HREF="c2735.htm">לה</A>
<A HREF="c2736.htm">לו</A>
<A HREF="c2737.htm">לז</A>
<A HREF="c2738.htm">לח</A>
<A HREF="c2739.htm">לט</A>
<A HREF="c2740.htm">מ</A>
<A HREF="c2741.htm">מא</A>
<A HREF="c2742.htm">מב</A>
</P>
<HR>

<H1>איוב פרק כא</H1>

<A NAME="1"> </A>
<P><B>א</B>                וַיַּ֥עַן אִיּ֗וֹב וַיֹּאמַֽר׃<BR>
<A NAME="2"> </A>
<B>ב</B> שִׁמְע֣וּ שָׁ֭מוֹעַ מִלָּתִ֑י    וּתְהִי־זֹ֝֗את תַּנְח֥וּמֹֽתֵיכֶֽם׃<BR>
<A NAME="3"> </A>
<B>ג</B> שָׂ֭אוּנִי וְאָֽנֹכִ֣י אֲדַבֵּ֑ר    וְאַחַ֖ר דַּבְּרִ֣י תַלְעִֽיג׃<BR>
<A NAME="4"> </A>
<B>ד</B> הֶ֭אָֽנֹכִי לְאָדָ֣ם שִׂיחִ֑י    וְאִם־מַ֝דּ֗וּעַ לֹֽא־תִקְצַ֥ר רוּחִֽי׃<BR>
<A NAME="5"> </A>
<B>ה</B> פְּנוּ־אֵלַ֥י וְהָשַׁ֑מּוּ    וְשִׂ֖ימוּ יָ֣ד עַל־פֶּֽה׃<BR>
<A NAME="6"> </A>
<B>ו</B> וְאִם־זָכַ֥רְתִּי וְנִבְהָ֑לְתִּי    וְאָחַ֥ז בְּ֝שָׂרִ֗י פַּלָּצֽוּת׃<BR>
<A NAME="7"> </A>
<B>ז</B> מַ֭דּוּעַ רְשָׁעִ֣ים יִֽחְי֑וּ    עָֽ֝תְק֗וּ גַּם־גָּ֥בְרוּ חָֽיִל׃<BR>
<A NAME="8"> </A>
<B>ח</B> זַרְעָ֤ם נָכ֣וֹן לִפְנֵיהֶ֣ם עִמָּ֑ם    וְ֝צֶאֱצָֽאֵיהֶ֗ם לְעֵֽינֵיהֶֽם׃<BR>
<A NAME="9"> </A>
<B>ט</B> בָּֽתֵּיהֶ֣ם שָׁל֣וֹם מִפָּ֑חַד    וְלֹ֤א שֵׁ֖בֶט אֱל֣וֹהַּ עֲלֵיהֶֽם׃<BR>
<A NAME="10"> </A>
<B>י</B> שׁוֹר֣וֹ עִ֭בַּר וְלֹ֣א יַגְעִ֑ל    תְּפַלֵּ֥ט פָּֽ֝רָת֗וֹ וְלֹ֣א תְשַׁכֵּֽל׃<BR>
<A NAME="11"> </A>
<B>יא</B> יְשַׁלְּח֣וּ כַ֭צֹּאן עֲוִֽילֵיהֶ֑ם    וְ֝יַלְדֵיהֶ֗ם יְרַקֵּדֽוּן׃<BR>
<A NAME="12"> </A>
<B>יב</B> יִ֭שְׂאוּ כְּתֹ֣ף וְכִנּ֑וֹר    וְ֝יִשְׂמְח֗וּ לְק֣וֹל עוּגָֽב׃<BR>
<A NAME="13"> </A>
<B>יג</B> יבלו (יְכַלּ֣וּ) בַטּ֣וֹב יְמֵיהֶ֑ם    וּ֝בְרֶ֗גַע שְׁא֣וֹל יֵחָֽתּוּ׃<BR>
<A NAME="14"> </A>
<B>יד</B> וַיֹּֽאמְר֣וּ לָ֭אֵל ס֣וּר מִמֶּ֑נּוּ    וְדַ֥עַת דְּ֝רָכֶ֗יךָ לֹ֣א חָפָֽצְנוּ׃<BR>
<A NAME="15"> </A>
<B>טו</B> מַה־שַּׁדַּ֥י כִּֽי־נַעַבְדֶ֑נּוּ    וּמַה־נּ֝וֹעִ֗יל כִּ֣י נִפְגַּע־בּֽוֹ׃<BR>
<A NAME="16"> </A>
<B>טז</B> הֵ֤ן לֹ֣א בְיָדָ֣ם טוּבָ֑ם    עֲצַ֥ת רְ֝שָׁעִ֗ים רָ֣חֲקָה מֶֽנִּי׃<BR>
<A NAME="17"> </A>
<B>יז</B> כַּמָּ֤ה ׀ נֵר־רְשָׁ֘עִ֤ים יִדְעָ֗ךְ    וְיָבֹ֣א עָלֵ֣ימוֹ אֵידָ֑ם<BR>חֲ֝בָלִ֗ים    יְחַלֵּ֥ק בְּאַפּֽוֹ׃<BR>
<A NAME="18"> </A>
<B>יח</B> יִֽהְי֗וּ כְּתֶ֥בֶן לִפְנֵי־ר֑וּחַ    וּ֝כְמֹ֗ץ גְּנָבַ֥תּוּ סוּפָֽה׃<BR>
<A NAME="19"> </A>
<B>יט</B> אֱל֗וֹהַּ יִצְפֹּן־לְבָנָ֥יו אוֹנ֑וֹ    יְשַׁלֵּ֖ם אֵלָ֣יו וְיֵדָֽע׃<BR>
<A NAME="20"> </A>
<B>כ</B> יִרְא֣וּ עֵינָ֣ו כִּיד֑וֹ    וּמֵֽחֲמַ֖ת שַׁדַּ֣י יִשְׁתֶּֽה׃<BR>
<A NAME="21"> </A>
<B>כא</B> כִּ֤י מַֽה־חֶפְצ֣וֹ בְּבֵית֣וֹ אַֽחֲרָ֑יו    וּמִסְפַּ֖ר חֳדָשָׁ֣יו חֻצָּֽצוּ׃<BR>
<A NAME="22"> </A>
<B>כב</B> הַלְאֵ֥ל יְלַמֶּד־דָּ֑עַת    וְ֝ה֗וּא רָמִ֥ים יִשְׁפּֽוֹט׃<BR>
<A NAME="23"> </A>
<B>כג</B> זֶ֗ה יָ֭מוּת בְּעֶ֣צֶם תֻּמּ֑וֹ    כֻּ֝לּ֗וֹ שַׁלְאֲנַ֥ן וְשָׁלֵֽיו׃<BR>
<A NAME="24"> </A>
<B>כד</B> עֲ֭טִינָיו מָֽלְא֣וּ חָלָ֑ב    וּמֹ֖חַ עַצְמוֹתָ֣יו יְשֻׁקֶּֽה׃<BR>
<A NAME="25"> </A>
<B>כה</B> וְזֶ֗ה יָ֭מוּת בְּנֶ֣פֶשׁ מָרָ֑ה    וְלֹֽא־אָ֝כַ֗ל בַּטּוֹבָֽה׃<BR>
<A NAME="26"> </A>
<B>כו</B> יַ֭חַד עַל־עָפָ֣ר יִשְׁכָּ֑בוּ    וְ֝רִמָּ֗ה תְּכַסֶּ֥ה עֲלֵיהֶֽם׃<BR>
<A NAME="27"> </A>
<B>כז</B> הֵ֣ן יָ֭דַעְתִּי מַחְשְׁבֽוֹתֵיכֶ֑ם    וּ֝מְזִמּ֗וֹת עָלַ֥י תַּחְמֹֽסוּ׃<BR>
<A NAME="28"> </A>
<B>כח</B> כִּ֤י תֹֽאמְר֗וּ אַיֵּ֥ה בֵית־נָדִ֑יב    וְ֝אַיֵּ֗ה אֹ֤הֶל ׀ מִשְׁכְּנ֬וֹת רְשָׁעִֽים׃<BR>
<A NAME="29"> </A>
<B>כט</B> הֲלֹ֣א שְׁ֭אֶלְתֶּם ע֣וֹבְרֵי דָ֑רֶךְ    וְ֝אֹֽתֹתָ֗ם לֹ֣א תְנַכֵּֽרוּ׃<BR>
<A NAME="30"> </A>
<B>ל</B> כִּ֤י לְי֣וֹם אֵ֭יד יֵחָ֣שֶׂךְ רָ֑ע    לְי֖וֹם עֲבָר֣וֹת יוּבָֽלוּ׃<BR>
<A NAME="31"> </A>
<B>לא</B> מִֽי־יַגִּ֣יד עַל־פָּנָ֣יו דַּרְכּ֑וֹ    וְהֽוּא־עָ֝שָׂ֗ה מִ֣י יְשַׁלֶּם־לֽוֹ׃<BR>
<A NAME="32"> </A>
<B>לב</B> וְ֭הוּא לִקְבָר֣וֹת יוּבָ֑ל    וְֽעַל־גָּדִ֥ישׁ יִשְׁקֽוֹד׃<BR>
<A NAME="33"> </A>
<B>לג</B> מָֽתְקוּ־ל֗וֹ רִגְבֵ֫י נָ֥חַל    וְ֭אַֽחֲרָיו כָּל־אָדָ֣ם יִמְשׁ֑וֹךְ וּ֝לְפָנָ֗יו אֵ֣ין מִסְפָּֽר׃<BR>
<A NAME="34"> </A>
<B>לד</B> וְ֭אֵיךְ תְּנַֽחֲמ֣וּנִי הָ֑בֶל    וּ֝תְשׁ֥וּבֹתֵיכֶ֗ם נִשְׁאַר־מָֽעַל׃</P>

<HR>
<P CLASS=s>
<A HREF="c0.htm">תנ"ך</A> -
איוב - פרק
<A HREF="c2701.htm">א</A>
<A HREF="c2702.htm">ב</A>
<A HREF="c2703.htm">ג</A>
<A HREF="c2704.htm">ד</A>
<A HREF="c2705.htm">ה</A>
<A HREF="c2706.htm">ו</A>
<A HREF="c2707.htm">ז</A>
<A HREF="c2708.htm">ח</A>
<A HREF="c2709.htm">ט</A>
<A HREF="c2710.htm">י</A>
<A HREF="c2711.htm">יא</A>
<A HREF="c2712.htm">יב</A>
<A HREF="c2713.htm">יג</A>
<A HREF="c2714.htm">יד</A>
<A HREF="c2715.htm">טו</A>
<A HREF="c2716.htm">טז</A>
<A HREF="c2717.htm">יז</A>
<A HREF="c2718.htm">יח</A>
<A HREF="c2719.htm">יט</A>
<A HREF="c2720.htm">כ</A>
כא
<A HREF="c2722.htm">כב</A>
<A HREF="c2723.htm">כג</A>
<A HREF="c2724.htm">כד</A>
<A HREF="c2725.htm">כה</A>
<A HREF="c2726.htm">כו</A>
<A HREF="c2727.htm">כז</A>
<A HREF="c2728.htm">כח</A>
<A HREF="c2729.htm">כט</A>
<A HREF="c2730.htm">ל</A>
<A HREF="c2731.htm">לא</A>
<A HREF="c2732.htm">לב</A>
<A HREF="c2733.htm">לג</A>
<A HREF="c2734.htm">לד</A>
<A HREF="c2735.htm">לה</A>
<A HREF="c2736.htm">לו</A>
<A HREF="c2737.htm">לז</A>
<A HREF="c2738.htm">לח</A>
<A HREF="c2739.htm">לט</A>
<A HREF="c2740.htm">מ</A>
<A HREF="c2741.htm">מא</A>
<A HREF="c2742.htm">מב</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c2721')</SCRIPT></P>
</BODY></HTML>
