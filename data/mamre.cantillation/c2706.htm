<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="cs.css" TYPE="text/css">
<TITLE>תנ"ך - איוב פרק ו</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
איוב - פרק
<A HREF="c2701.htm">א</A>
<A HREF="c2702.htm">ב</A>
<A HREF="c2703.htm">ג</A>
<A HREF="c2704.htm">ד</A>
<A HREF="c2705.htm">ה</A>
ו
<A HREF="c2707.htm">ז</A>
<A HREF="c2708.htm">ח</A>
<A HREF="c2709.htm">ט</A>
<A HREF="c2710.htm">י</A>
<A HREF="c2711.htm">יא</A>
<A HREF="c2712.htm">יב</A>
<A HREF="c2713.htm">יג</A>
<A HREF="c2714.htm">יד</A>
<A HREF="c2715.htm">טו</A>
<A HREF="c2716.htm">טז</A>
<A HREF="c2717.htm">יז</A>
<A HREF="c2718.htm">יח</A>
<A HREF="c2719.htm">יט</A>
<A HREF="c2720.htm">כ</A>
<A HREF="c2721.htm">כא</A>
<A HREF="c2722.htm">כב</A>
<A HREF="c2723.htm">כג</A>
<A HREF="c2724.htm">כד</A>
<A HREF="c2725.htm">כה</A>
<A HREF="c2726.htm">כו</A>
<A HREF="c2727.htm">כז</A>
<A HREF="c2728.htm">כח</A>
<A HREF="c2729.htm">כט</A>
<A HREF="c2730.htm">ל</A>
<A HREF="c2731.htm">לא</A>
<A HREF="c2732.htm">לב</A>
<A HREF="c2733.htm">לג</A>
<A HREF="c2734.htm">לד</A>
<A HREF="c2735.htm">לה</A>
<A HREF="c2736.htm">לו</A>
<A HREF="c2737.htm">לז</A>
<A HREF="c2738.htm">לח</A>
<A HREF="c2739.htm">לט</A>
<A HREF="c2740.htm">מ</A>
<A HREF="c2741.htm">מא</A>
<A HREF="c2742.htm">מב</A>
</P>
<HR>

<H1>איוב פרק ו</H1>

<A NAME="1"> </A>
<P><B>א</B>                וַיַּ֥עַן אִיּ֗וֹב וַיֹּאמַֽר׃<BR>
<A NAME="2"> </A>
<B>ב</B> ל֗וּ שָׁק֣וֹל יִשָּׁקֵ֣ל כַּעְשִׂ֑י    והיתי (וְ֝הַוָּתִ֗י) בְּֽמֹאזְנַ֥יִם יִשְׂאוּ־יָֽחַד׃<BR>
<A NAME="3"> </A>
<B>ג</B> כִּֽי־עַתָּ֗ה מֵח֣וֹל יַמִּ֣ים יִכְבָּ֑ד    עַל־כֵּ֝֗ן דְּבָרַ֥י לָֽעוּ׃<BR>
<A NAME="4"> </A>
<B>ד</B> כִּ֤י חִצֵּ֪י שַׁדַּ֡י עִמָּדִ֗י אֲשֶׁ֣ר חֲ֭מָתָם שֹׁתָ֣ה רוּחִ֑י    בִּֽעוּתֵ֖י אֱל֣וֹהַּ יַֽעַרְכֽוּנִי׃<BR>
<A NAME="5"> </A>
<B>ה</B> הֲיִֽנְהַק־פֶּ֥רֶא עֲלֵי־דֶ֑שֶׁא    אִ֥ם יִגְעֶה־שּׁ֝֗וֹר עַל־בְּלִילֽוֹ׃<BR>
<A NAME="6"> </A>
<B>ו</B> הֲיֵֽאָכֵ֣ל תָּ֭פֵל מִבְּלִי־מֶ֑לַח    אִם־יֶשׁ־טַ֝֗עַם בְּרִ֣יר חַלָּמֽוּת׃<BR>
<A NAME="7"> </A>
<B>ז</B> מֵֽאֲנָ֣ה לִנְגּ֣וֹעַ נַפְשִׁ֑י    הֵ֝֗מָּה כִּדְוֵ֥י לַחְמִֽי׃<BR>
<A NAME="8"> </A>
<B>ח</B> מִֽי־יִ֭תֵּן תָּב֣וֹא שֶֽׁאֱלָתִ֑י    וְ֝תִקְוָתִ֗י יִתֵּ֥ן אֱלֽוֹהַּ׃<BR>
<A NAME="9"> </A>
<B>ט</B> וְיֹאֵ֣ל אֱ֭לוֹהַּ וִֽידַכְּאֵ֑נִי    יַתֵּ֥ר יָ֝ד֗וֹ וִֽיבַצְּעֵֽנִי׃<BR>
<A NAME="10"> </A>
<B>י</B> וּ֥תְהִי־ע֨וֹד ׀ נֶ֘חָ֤מָתִ֗י    וַֽאֲסַלְּדָ֣ה בְ֭חִילָה לֹ֣א יַחְמ֑וֹל<BR>כִּי־לֹ֥א כִ֝חַ֗דְתִּי    אִמְרֵ֥י קָדֽוֹשׁ׃<BR>
<A NAME="11"> </A>
<B>יא</B> מַה־כֹּחִ֥י כִֽי־אֲיַחֵ֑ל    וּמַה־קִּ֝צִּ֗י כִּֽי־אַאֲרִ֥יךְ נַפְשִֽׁי׃<BR>
<A NAME="12"> </A>
<B>יב</B> אִם־כֹּ֣חַ אֲבָנִ֣ים כֹּחִ֑י    אִֽם־בְּשָׂרִ֥י נָחֽוּשׁ׃<BR>
<A NAME="13"> </A>
<B>יג</B> הַאִ֬ם אֵ֣ין עֶזְרָתִ֣י בִ֑י    וְ֝תֻֽשִׁיָּ֗ה נִדְּחָ֥ה מִמֶּֽנִּי׃<BR>
<A NAME="14"> </A>
<B>יד</B> לַמָּ֣ס מֵֽרֵעֵ֣הוּ חָ֑סֶד    וְיִרְאַ֖ת שַׁדַּ֣י יַֽעֲזֽוֹב׃<BR>
<A NAME="15"> </A>
<B>טו</B> אַ֭חַי בָּֽגְד֣וּ כְמוֹ־נָ֑חַל    כַּֽאֲפִ֖יק נְחָלִ֣ים יַֽעֲבֹֽרוּ׃<BR>
<A NAME="16"> </A>
<B>טז</B> הַקֹּֽדְרִ֥ים מִנִּי־קָ֑רַח    עָ֝לֵ֗ימוֹ יִתְעַלֶּם־שָֽׁלֶג׃<BR>
<A NAME="17"> </A>
<B>יז</B> בְּעֵ֣ת יְזֹֽרְב֣וּ נִצְמָ֑תוּ    בְּ֝חֻמּ֗וֹ נִדְעֲכ֥וּ מִמְּקוֹמָֽם׃<BR>
<A NAME="18"> </A>
<B>יח</B> יִ֭לָּ֣פְתוּ אָרְח֣וֹת דַּרְכָּ֑ם    יַֽעֲל֖וּ בַתֹּ֣הוּ וְיֹאבֵֽדוּ׃<BR>
<A NAME="19"> </A>
<B>יט</B> הִ֭בִּיטוּ אָרְח֣וֹת תֵּמָ֑א    הֲלִיכֹ֥ת שְׁ֝בָ֗א קִוּוּ־לָֽמוֹ׃<BR>
<A NAME="20"> </A>
<B>כ</B> בֹּ֥שׁוּ כִּֽי־בָטָ֑ח    בָּ֥אוּ עָ֝דֶ֗יהָ וַיֶּחְפָּֽרוּ׃<BR>
<A NAME="21"> </A>
<B>כא</B> כִּֽי־עַ֭תָּה הֱיִ֣יתֶם לֹ֑א    תִּֽרְא֥וּ חֲ֝תַ֗ת וַתִּירָֽאוּ׃<BR>
<A NAME="22"> </A>
<B>כב</B> הֲֽכִי־אָ֭מַרְתִּי הָ֣בוּ לִ֑י    וּ֝מִכֹּֽחֲכֶ֗ם שִֽׁחֲד֥וּ בַֽעֲדִֽי׃<BR>
<A NAME="23"> </A>
<B>כג</B> וּמַלְּט֥וּנִי מִיַּד־צָ֑ר    וּמִיַּ֖ד עָֽרִיצִ֣ים תִּפְדּֽוּנִי׃<BR>
<A NAME="24"> </A>
<B>כד</B> ה֭וֹרוּנִי וַֽאֲנִ֣י אַֽחֲרִ֑ישׁ    וּמַה־שָּׁ֝גִ֗יתִי הָבִ֥ינוּ לִֽי׃<BR>
<A NAME="25"> </A>
<B>כה</B> מַה־נִּמְרְצ֥וּ אִמְרֵי־יֹ֑שֶׁר    וּמַה־יּוֹכִ֖יחַ הוֹכֵ֣חַ מִכֶּֽם׃<BR>
<A NAME="26"> </A>
<B>כו</B> הַלְהוֹכַ֣ח מִלִּ֣ים תַּחְשֹׁ֑בוּ    וּ֝לְר֗וּחַ אִמְרֵ֥י נֹאָֽשׁ׃<BR>
<A NAME="27"> </A>
<B>כז</B> אַף־עַל־יָת֥וֹם תַּפִּ֑ילוּ    וְ֝תִכְר֗וּ עַֽל־רֵיעֲכֶֽם׃<BR>
<A NAME="28"> </A>
<B>כח</B> וְ֭עַתָּה הוֹאִ֣ילוּ פְנוּ־בִ֑י    וְעַל־פְּ֝נֵיכֶ֗ם אִם־אֲכַזֵּֽב׃<BR>
<A NAME="29"> </A>
<B>כט</B> שֽׁוּבוּ־נָ֭א אַל־תְּהִ֣י עַוְלָ֑ה    ושבי (וְשֻׁ֥בוּ) ע֝֗וֹד צִדְקִי־בָֽהּ׃<BR>
<A NAME="30"> </A>
<B>ל</B> הֲיֵשׁ־בִּלְשׁוֹנִ֥י עַוְלָ֑ה    אִם־חִ֝כִּ֗י לֹֽא־יָבִ֥ין הַוּֽוֹת׃</P>

<HR>
<P CLASS=s>
<A HREF="c0.htm">תנ"ך</A> -
איוב - פרק
<A HREF="c2701.htm">א</A>
<A HREF="c2702.htm">ב</A>
<A HREF="c2703.htm">ג</A>
<A HREF="c2704.htm">ד</A>
<A HREF="c2705.htm">ה</A>
ו
<A HREF="c2707.htm">ז</A>
<A HREF="c2708.htm">ח</A>
<A HREF="c2709.htm">ט</A>
<A HREF="c2710.htm">י</A>
<A HREF="c2711.htm">יא</A>
<A HREF="c2712.htm">יב</A>
<A HREF="c2713.htm">יג</A>
<A HREF="c2714.htm">יד</A>
<A HREF="c2715.htm">טו</A>
<A HREF="c2716.htm">טז</A>
<A HREF="c2717.htm">יז</A>
<A HREF="c2718.htm">יח</A>
<A HREF="c2719.htm">יט</A>
<A HREF="c2720.htm">כ</A>
<A HREF="c2721.htm">כא</A>
<A HREF="c2722.htm">כב</A>
<A HREF="c2723.htm">כג</A>
<A HREF="c2724.htm">כד</A>
<A HREF="c2725.htm">כה</A>
<A HREF="c2726.htm">כו</A>
<A HREF="c2727.htm">כז</A>
<A HREF="c2728.htm">כח</A>
<A HREF="c2729.htm">כט</A>
<A HREF="c2730.htm">ל</A>
<A HREF="c2731.htm">לא</A>
<A HREF="c2732.htm">לב</A>
<A HREF="c2733.htm">לג</A>
<A HREF="c2734.htm">לד</A>
<A HREF="c2735.htm">לה</A>
<A HREF="c2736.htm">לו</A>
<A HREF="c2737.htm">לז</A>
<A HREF="c2738.htm">לח</A>
<A HREF="c2739.htm">לט</A>
<A HREF="c2740.htm">מ</A>
<A HREF="c2741.htm">מא</A>
<A HREF="c2742.htm">מב</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c2706')</SCRIPT></P>
</BODY></HTML>
