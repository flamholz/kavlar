<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="c.css" TYPE="text/css">
<TITLE>תנ"ך - יחזקאל פרק ז</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
יחזקאל - פרק
<A HREF="c1201.htm">א</A>
<A HREF="c1202.htm">ב</A>
<A HREF="c1203.htm">ג</A>
<A HREF="c1204.htm">ד</A>
<A HREF="c1205.htm">ה</A>
<A HREF="c1206.htm">ו</A>
ז
<A HREF="c1208.htm">ח</A>
<A HREF="c1209.htm">ט</A>
<A HREF="c1210.htm">י</A>
<A HREF="c1211.htm">יא</A>
<A HREF="c1212.htm">יב</A>
<A HREF="c1213.htm">יג</A>
<A HREF="c1214.htm">יד</A>
<A HREF="c1215.htm">טו</A>
<A HREF="c1216.htm">טז</A>
<A HREF="c1217.htm">יז</A>
<A HREF="c1218.htm">יח</A>
<A HREF="c1219.htm">יט</A>
<A HREF="c1220.htm">כ</A>
<A HREF="c1221.htm">כא</A>
<A HREF="c1222.htm">כב</A>
<A HREF="c1223.htm">כג</A>
<A HREF="c1224.htm">כד</A>
<A HREF="c1225.htm">כה</A>
<A HREF="c1226.htm">כו</A>
<A HREF="c1227.htm">כז</A>
<A HREF="c1228.htm">כח</A>
<A HREF="c1229.htm">כט</A>
<A HREF="c1230.htm">ל</A>
<A HREF="c1231.htm">לא</A>
<A HREF="c1232.htm">לב</A>
<A HREF="c1233.htm">לג</A>
<A HREF="c1234.htm">לד</A>
<A HREF="c1235.htm">לה</A>
<A HREF="c1236.htm">לו</A>
<A HREF="c1237.htm">לז</A>
<A HREF="c1238.htm">לח</A>
<A HREF="c1239.htm">לט</A>
<A HREF="c1240.htm">מ</A>
<A HREF="c1241.htm">מא</A>
<A HREF="c1242.htm">מב</A>
<A HREF="c1243.htm">מג</A>
<A HREF="c1244.htm">מד</A>
<A HREF="c1245.htm">מה</A>
<A HREF="c1246.htm">מו</A>
<A HREF="c1247.htm">מז</A>
<A HREF="c1248.htm">מח</A>
</P>
<HR>

<H1>יחזקאל פרק ז</H1>

<A NAME="1"> </A>
<P><B>א</B> וַיְהִ֥י דְבַר־יְהוָ֖ה אֵלַ֥י לֵאמֹֽר׃
<A NAME="2"> </A>
<B>ב</B> וְאַתָּ֣ה בֶן־אָדָ֗ם כֹּֽה־אָמַ֞ר אֲדֹנָ֧י יְהוִ֛ה לְאַדְמַ֥ת יִשְׂרָאֵ֖ל קֵ֑ץ בָּ֣א הַקֵּ֔ץ עַל־ארבעת (אַרְבַּ֖ע) כַּנְפ֥וֹת הָאָֽרֶץ׃
<A NAME="3"> </A>
<B>ג</B> עַתָּה֙ הַקֵּ֣ץ עָלַ֔יִךְ וְשִׁלַּחְתִּ֤י אַפִּי֙ בָּ֔ךְ וּשְׁפַטְתִּ֖יךְ כִּדְרָכָ֑יִךְ וְנָֽתַתִּ֣י עָלַ֔יִךְ אֵ֖ת כָּל־תּֽוֹעֲבוֹתָֽיִךְ׃
<A NAME="4"> </A>
<B>ד</B> וְלֹֽא־תָח֥וֹס עֵינִ֛י עָלַ֖יִךְ וְלֹ֣א אֶחְמ֑וֹל כִּ֣י דְרָכַ֜יִךְ עָלַ֣יִךְ אֶתֵּ֗ן וְתֽוֹעֲבוֹתַ֨יִךְ֙ בְּתוֹכֵ֣ךְ תִּֽהְיֶ֔יןָ וִֽידַעְתֶּ֖ם כִּֽי־אֲנִ֥י יְהוָֽה׃ {פ}<BR>
<A NAME="5"> </A>
<B>ה</B> כֹּ֥ה אָמַ֖ר אֲדֹנָ֣י יְהוִ֑ה רָעָ֛ה אַחַ֥ת רָעָ֖ה הִנֵּ֥ה בָאָֽה׃
<A NAME="6"> </A>
<B>ו</B> קֵ֣ץ בָּ֔א בָּ֥א הַקֵּ֖ץ הֵקִ֣יץ אֵלָ֑יִךְ הִנֵּ֖ה בָּאָֽה׃
<A NAME="7"> </A>
<B>ז</B> בָּ֧אָה הַצְּפִירָ֛ה אֵלֶ֖יךָ יוֹשֵׁ֣ב הָאָ֑רֶץ בָּ֣א הָעֵ֗ת קָר֛וֹב הַיּ֥וֹם מְהוּמָ֖ה וְלֹא־הֵ֥ד הָרִֽים׃
<A NAME="8"> </A>
<B>ח</B> עַתָּ֣ה מִקָּר֗וֹב אֶשְׁפּ֤וֹךְ חֲמָתִי֙ עָלַ֔יִךְ וְכִלֵּיתִ֤י אַפִּי֙ בָּ֔ךְ וּשְׁפַטְתִּ֖יךְ כִּדְרָכָ֑יִךְ וְנָֽתַתִּ֣י עָלַ֔יִךְ אֵ֖ת כָּל־תּֽוֹעֲבוֹתָֽיִךְ׃
<A NAME="9"> </A>
<B>ט</B> וְלֹֽא־תָח֥וֹס עֵינִ֖י וְלֹ֣א אֶחְמ֑וֹל כִּדְרָכַ֜יִךְ עָלַ֣יִךְ אֶתֵּ֗ן וְתֽוֹעֲבוֹתַ֨יִךְ֙ בְּתוֹכֵ֣ךְ תִּֽהְיֶ֔יןָ וִֽידַעְתֶּ֕ם כִּ֛י אֲנִ֥י יְהוָ֖ה מַכֶּֽה׃
<A NAME="10"> </A>
<B>י</B> הִנֵּ֥ה הַיּ֖וֹם הִנֵּ֣ה בָאָ֑ה יָֽצְאָה֙ הַצְּפִרָ֔ה צָ֚ץ הַמַּטֶּ֔ה פָּרַ֖ח הַזָּדֽוֹן׃
<A NAME="11"> </A>
<B>יא</B> הֶֽחָמָ֥ס ׀ קָ֖ם לְמַטֵּה־רֶ֑שַׁע לֹֽא־מֵהֶ֞ם וְלֹ֧א מֵֽהֲמוֹנָ֛ם וְלֹ֥א מֶֽהֱמֵהֶ֖ם וְלֹא־נֹ֥הַּ בָּהֶֽם׃
<A NAME="12"> </A>
<B>יב</B> בָּ֤א הָעֵת֙ הִגִּ֣יעַ הַיּ֔וֹם הַקּוֹנֶה֙ אַל־יִשְׂמָ֔ח וְהַמֹּכֵ֖ר אַל־יִתְאַבָּ֑ל כִּ֥י חָר֖וֹן אֶל־כָּל־הֲמוֹנָֽהּ׃
<A NAME="13"> </A>
<B>יג</B> כִּ֣י הַמֹּכֵ֗ר אֶל־הַמִּמְכָּר֙ לֹ֣א יָשׁ֔וּב וְע֥וֹד בַּֽחַיִּ֖ים חַיָּתָ֑ם כִּֽי־חָז֤וֹן אֶל־כָּל־הֲמוֹנָהּ֙ לֹ֣א יָשׁ֔וּב וְאִ֧ישׁ בַּֽעֲו‍ֹנ֛וֹ חַיָּת֖וֹ לֹ֥א יִתְחַזָּֽקוּ׃
<A NAME="14"> </A>
<B>יד</B> תָּֽקְע֤וּ בַתָּק֨וֹעַ֙ וְהָכִ֣ין הַכֹּ֔ל וְאֵ֥ין הֹלֵ֖ךְ לַמִּלְחָמָ֑ה כִּ֥י חֲרוֹנִ֖י אֶל־כָּל־הֲמוֹנָֽהּ׃
<A NAME="15"> </A>
<B>טו</B> הַחֶ֣רֶב בַּח֔וּץ וְהַדֶּ֥בֶר וְהָֽרָעָ֖ב מִבָּ֑יִת אֲשֶׁ֤ר בַּשָּׂדֶה֙ בַּחֶ֣רֶב יָמ֔וּת וַֽאֲשֶׁ֣ר בָּעִ֔יר רָעָ֥ב וָדֶ֖בֶר יֹֽאכְלֶֽנּוּ׃
<A NAME="16"> </A>
<B>טז</B> וּפָֽלְטוּ֙ פְּלִ֣יטֵיהֶ֔ם וְהָי֣וּ אֶל־הֶֽהָרִ֗ים כְּיוֹנֵ֧י הַגֵּֽאָי֛וֹת כֻּלָּ֖ם הֹמ֑וֹת אִ֖ישׁ בַּֽעֲו‍ֹנֽוֹ׃
<A NAME="17"> </A>
<B>יז</B> כָּל־הַיָּדַ֖יִם תִּרְפֶּ֑ינָה וְכָל־בִּרְכַּ֖יִם תֵּלַ֥כְנָה מָּֽיִם׃
<A NAME="18"> </A>
<B>יח</B> וְחָֽגְר֣וּ שַׂקִּ֔ים וְכִסְּתָ֥ה אוֹתָ֖ם פַּלָּצ֑וּת וְאֶ֤ל כָּל־פָּנִים֙ בּוּשָׁ֔ה וּבְכָל־רָֽאשֵׁיהֶ֖ם קָרְחָֽה׃
<A NAME="19"> </A>
<B>יט</B> כַּסְפָּ֞ם בַּֽחוּצ֣וֹת יַשְׁלִ֗יכוּ וּזְהָבָם֮ לְנִדָּ֣ה יִֽהְיֶה֒ כַּסְפָּ֨ם וּזְהָבָ֜ם לֹֽא־יוּכַ֣ל לְהַצִּילָ֗ם בְּיוֹם֙ עֶבְרַ֣ת יְהוָ֔ה נַפְשָׁם֙ לֹ֣א יְשַׂבֵּ֔עוּ וּמֵֽעֵיהֶ֖ם לֹ֣א יְמַלֵּ֑אוּ כִּֽי־מִכְשׁ֥וֹל עֲו‍ֹנָ֖ם הָיָֽה׃
<A NAME="20"> </A>
<B>כ</B> וּצְבִ֤י עֶדְיוֹ֙ לְגָא֣וֹן שָׂמָ֔הוּ וְצַלְמֵ֧י תֽוֹעֲבֹתָ֛ם שִׁקּֽוּצֵיהֶ֖ם עָ֣שׂוּ ב֑וֹ עַל־כֵּ֛ן נְתַתִּ֥יו לָהֶ֖ם לְנִדָּֽה׃
<A NAME="21"> </A>
<B>כא</B> וּנְתַתִּ֤יו בְּיַֽד־הַזָּרִים֙ לָבַ֔ז וּלְרִשְׁעֵ֥י הָאָ֖רֶץ לְשָׁלָ֑ל וחללוה (וְחִלְּלֽוּהוּ)׃
<A NAME="22"> </A>
<B>כב</B> וַֽהֲסִבּוֹתִ֤י פָנַי֙ מֵהֶ֔ם וְחִלְּל֖וּ אֶת־צְפוּנִ֑י וּבָֽאוּ־בָ֥הּ פָּֽרִיצִ֖ים וְחִלְּלֽוּהָ׃ {פ}<BR>
<A NAME="23"> </A>
<B>כג</B> עֲשֵׂ֖ה הָֽרַתּ֑וֹק כִּ֣י הָאָ֗רֶץ מָֽלְאָה֙ מִשְׁפַּ֣ט דָּמִ֔ים וְהָעִ֖יר מָֽלְאָ֥ה חָמָֽס׃
<A NAME="24"> </A>
<B>כד</B> וְהֵֽבֵאתִי֙ רָעֵ֣י גוֹיִ֔ם וְיָֽרְשׁ֖וּ אֶת־בָּֽתֵּיהֶ֑ם וְהִשְׁבַּתִּי֙ גְּא֣וֹן עַזִּ֔ים וְנִֽחֲל֖וּ מְקַֽדְשֵׁיהֶֽם׃
<A NAME="25"> </A>
<B>כה</B> קְפָ֖דָה־בָ֑א וּבִקְשׁ֥וּ שָׁל֖וֹם וָאָֽיִן׃
<A NAME="26"> </A>
<B>כו</B> הֹוָ֤ה עַל־הֹוָה֙ תָּב֔וֹא וּשְׁמֻעָ֥ה אֶל־שְׁמוּעָ֖ה תִּֽהְיֶ֑ה וּבִקְשׁ֤וּ חָזוֹן֙ מִנָּבִ֔יא וְתוֹרָה֙ תֹּאבַ֣ד מִכֹּהֵ֔ן וְעֵצָ֖ה מִזְּקֵנִֽים׃
<A NAME="27"> </A>
<B>כז</B> הַמֶּ֣לֶךְ יִתְאַבָּ֗ל וְנָשִׂיא֙ יִלְבַּ֣שׁ שְׁמָמָ֔ה וִידֵ֥י עַם־הָאָ֖רֶץ תִּבָּהַ֑לְנָה מִדַּרְכָּ֞ם אֶֽעֱשֶׂ֤ה אֹתָם֙ וּבְמִשְׁפְּטֵיהֶ֣ם אֶשְׁפְּטֵ֔ם וְיָֽדְע֖וּ כִּֽי־אֲנִ֥י יְהוָֽה׃ {פ}</P>

<HR>
<P CLASS=s>
<A HREF="c0.htm">תנ"ך</A> -
יחזקאל - פרק
<A HREF="c1201.htm">א</A>
<A HREF="c1202.htm">ב</A>
<A HREF="c1203.htm">ג</A>
<A HREF="c1204.htm">ד</A>
<A HREF="c1205.htm">ה</A>
<A HREF="c1206.htm">ו</A>
ז
<A HREF="c1208.htm">ח</A>
<A HREF="c1209.htm">ט</A>
<A HREF="c1210.htm">י</A>
<A HREF="c1211.htm">יא</A>
<A HREF="c1212.htm">יב</A>
<A HREF="c1213.htm">יג</A>
<A HREF="c1214.htm">יד</A>
<A HREF="c1215.htm">טו</A>
<A HREF="c1216.htm">טז</A>
<A HREF="c1217.htm">יז</A>
<A HREF="c1218.htm">יח</A>
<A HREF="c1219.htm">יט</A>
<A HREF="c1220.htm">כ</A>
<A HREF="c1221.htm">כא</A>
<A HREF="c1222.htm">כב</A>
<A HREF="c1223.htm">כג</A>
<A HREF="c1224.htm">כד</A>
<A HREF="c1225.htm">כה</A>
<A HREF="c1226.htm">כו</A>
<A HREF="c1227.htm">כז</A>
<A HREF="c1228.htm">כח</A>
<A HREF="c1229.htm">כט</A>
<A HREF="c1230.htm">ל</A>
<A HREF="c1231.htm">לא</A>
<A HREF="c1232.htm">לב</A>
<A HREF="c1233.htm">לג</A>
<A HREF="c1234.htm">לד</A>
<A HREF="c1235.htm">לה</A>
<A HREF="c1236.htm">לו</A>
<A HREF="c1237.htm">לז</A>
<A HREF="c1238.htm">לח</A>
<A HREF="c1239.htm">לט</A>
<A HREF="c1240.htm">מ</A>
<A HREF="c1241.htm">מא</A>
<A HREF="c1242.htm">מב</A>
<A HREF="c1243.htm">מג</A>
<A HREF="c1244.htm">מד</A>
<A HREF="c1245.htm">מה</A>
<A HREF="c1246.htm">מו</A>
<A HREF="c1247.htm">מז</A>
<A HREF="c1248.htm">מח</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c1207')</SCRIPT></P>
</BODY></HTML>
