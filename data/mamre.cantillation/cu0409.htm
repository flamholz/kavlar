<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2016 Mechon Mamre, 12 Hayyim Vital, Jerusalem-->
<LINK REL="stylesheet" HREF="c.css" TYPE="text/css">
<TITLE>מקרא + תרגום - פרשת מטות</TITLE>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">

<H1>מטות</H1>

<TABLE CELLPADDING="4" CELLSPACING="4" WIDTH="100%">
<TR><TD WIDTH="50%">
<A NAME="1045"> </A>
<B>ל,ב</B> וַיְדַבֵּ֤ר מֹשֶׁה֙ אֶל־רָאשֵׁ֣י הַמַּטּ֔וֹת לִבְנֵ֥י יִשְׂרָאֵ֖ל לֵאמֹ֑ר זֶ֣ה הַדָּבָ֔ר אֲשֶׁ֖ר צִוָּ֥ה יְהוָֽה׃
</TD><TD>
וּמַלֵּיל מֹשֶׁה עִם רֵישֵׁי שִׁבְטַיָּא, לִבְנֵי יִשְׂרָאֵל לְמֵימַר:  דֵּין פִּתְגָמָא, דְּפַקֵּיד יְיָ. 
</TD></TR><TR><TD>
<A NAME="1046"> </A>
<B>ל,ג</B> אִישׁ֩ כִּֽי־יִדֹּ֨ר נֶ֜דֶר לַֽיהוָ֗ה אֽוֹ־הִשָּׁ֤בַע שְׁבֻעָה֙ לֶאְסֹ֤ר אִסָּר֙ עַל־נַפְשׁ֔וֹ לֹ֥א יַחֵ֖ל דְּבָר֑וֹ כְּכָל־הַיֹּצֵ֥א מִפִּ֖יו יַֽעֲשֶֽׂה׃
</TD><TD>
גְּבַר אֲרֵי יִדַּר נְדַר קֳדָם יְיָ, אוֹ יְקַיֵּים קְיָם לְמֵיסַר אִסָּר עַל נַפְשֵׁיהּ--לָא יְבַטֵּיל, פִּתְגָמֵיהּ:  כְּכָל דְּיִפּוֹק מִפֻּמֵּיהּ, יַעֲבֵיד. 
</TD></TR><TR><TD>
<A NAME="1047"> </A>
<B>ל,ד</B> וְאִשָּׁ֕ה כִּֽי־תִדֹּ֥ר נֶ֖דֶר לַֽיהוָ֑ה וְאָֽסְרָ֥ה אִסָּ֛ר בְּבֵ֥ית אָבִ֖יהָ בִּנְעֻרֶֽיהָ׃
</TD><TD>
וְאִתְּתָא, אֲרֵי תִּדַּר נְדַר קֳדָם יְיָ, וְתֵיסַר אִסָּר בְּבֵית אֲבוּהָא, בְּרַבְיוּתַהּ. 
</TD></TR><TR><TD>
<A NAME="1048"> </A>
<B>ל,ה</B> וְשָׁמַ֨ע אָבִ֜יהָ אֶת־נִדְרָ֗הּ וֶֽאֱסָרָהּ֙ אֲשֶׁ֣ר אָֽסְרָ֣ה עַל־נַפְשָׁ֔הּ וְהֶֽחֱרִ֥ישׁ לָ֖הּ אָבִ֑יהָ וְקָ֨מוּ֙ כָּל־נְדָרֶ֔יהָ וְכָל־אִסָּ֛ר אֲשֶׁר־אָֽסְרָ֥ה עַל־נַפְשָׁ֖הּ יָקֽוּם׃
</TD><TD>
וְיִשְׁמַע אֲבוּהָא יָת נִדְרַהּ, וַאֲסָרַהּ דַּאֲסַרַת עַל נַפְשַׁהּ, וְיִשְׁתּוֹק לַהּ, אֲבוּהָא--וִיקוּמוּן, כָּל נִדְרַהָא, וְכָל אֲסָרֵי דַּאֲסַרַת עַל נַפְשַׁהּ, יְקוּמוּן. 
</TD></TR><TR><TD>
<A NAME="1049"> </A>
<B>ל,ו</B> וְאִם־הֵנִ֨יא אָבִ֣יהָ אֹתָהּ֮ בְּי֣וֹם שָׁמְעוֹ֒ כָּל־נְדָרֶ֗יהָ וֶֽאֱסָרֶ֛יהָ אֲשֶׁר־אָֽסְרָ֥ה עַל־נַפְשָׁ֖הּ לֹ֣א יָק֑וּם וַֽיהוָה֙ יִֽסְלַח־לָ֔הּ כִּֽי־הֵנִ֥יא אָבִ֖יהָ אֹתָֽהּ׃
</TD><TD>
וְאִם אַעְדִּי אֲבוּהָא יָתְהוֹן, בְּיוֹמָא דִּשְׁמַע--כָּל נִדְרַהָא וַאֲסָרַהָא דַּאֲסַרַת עַל נַפְשַׁהּ, לָא יְקוּמוּן; וּמִן קֳדָם יְיָ, יִשְׁתְּבֵיק לַהּ, אֲרֵי אַעְדִּי אֲבוּהָא, יָתְהוֹן. 
</TD></TR><TR><TD>
<A NAME="1050"> </A>
<B>ל,ז</B> וְאִם־הָי֤וֹ תִֽהְיֶה֙ לְאִ֔ישׁ וּנְדָרֶ֖יהָ עָלֶ֑יהָ א֚וֹ מִבְטָ֣א שְׂפָתֶ֔יהָ אֲשֶׁ֥ר אָֽסְרָ֖ה עַל־נַפְשָֽׁהּ׃
</TD><TD>
וְאִם מִהְוָה תִּהְוֵי לִגְבַר, וְנִדְרַהָא עֲלַהּ, אוֹ פֵּירוּשׁ סִפְוָתַהָא, דַּאֲסַרַת עַל נַפְשַׁהּ. 
</TD></TR><TR><TD>
<A NAME="1051"> </A>
<B>ל,ח</B> וְשָׁמַ֥ע אִישָׁ֛הּ בְּי֥וֹם שָׁמְע֖וֹ וְהֶֽחֱרִ֣ישׁ לָ֑הּ וְקָ֣מוּ נְדָרֶ֗יהָ וֶֽאֱסָרֶ֛הָ אֲשֶׁר־אָֽסְרָ֥ה עַל־נַפְשָׁ֖הּ יָקֻֽמוּ׃
</TD><TD>
וְיִשְׁמַע בַּעְלַהּ בְּיוֹמָא דִּשְׁמַע, וְיִשְׁתּוֹק לַהּ:  וִיקוּמוּן נִדְרַהָא, וַאֲסָרַהָא דַּאֲסַרַת עַל נַפְשַׁהּ--יְקוּמוּן. 
</TD></TR><TR><TD>
<A NAME="1052"> </A>
<B>ל,ט</B> וְ֠אִם בְּי֨וֹם שְׁמֹ֣עַ אִישָׁהּ֮ יָנִ֣יא אוֹתָהּ֒ וְהֵפֵ֗ר אֶת־נִדְרָהּ֙ אֲשֶׁ֣ר עָלֶ֔יהָ וְאֵת֙ מִבְטָ֣א שְׂפָתֶ֔יהָ אֲשֶׁ֥ר אָֽסְרָ֖ה עַל־נַפְשָׁ֑הּ וַֽיהוָ֖ה יִֽסְלַֽח־לָֽהּ׃
</TD><TD>
וְאִם בְּיוֹמָא דִּשְׁמַע בַּעְלַהּ, אַעְדִּי יָתְהוֹן, וּבַטֵּיל יָת נִדְרַהּ דַּעֲלַהּ, וְיָת פֵּירוּשׁ סִפְוָתַהָא דַּאֲסַרַת עַל נַפְשַׁהּ--וּמִן קֳדָם יְיָ, יִשְׁתְּבֵיק לַהּ. 
</TD></TR><TR><TD>
<A NAME="1053"> </A>
<B>ל,י</B> וְנֵ֥דֶר אַלְמָנָ֖ה וּגְרוּשָׁ֑ה כֹּ֛ל אֲשֶׁר־אָֽסְרָ֥ה עַל־נַפְשָׁ֖הּ יָק֥וּם עָלֶֽיהָ׃
</TD><TD>
וּנְדַר אַרְמְלָא, וּמְתָרְכָא--כֹּל דַּאֲסַרַת עַל נַפְשַׁהּ, קַיָּם עֲלַהּ. 
</TD></TR><TR><TD>
<A NAME="1054"> </A>
<B>ל,יא</B> וְאִם־בֵּ֥ית אִישָׁ֖הּ נָדָ֑רָה אֽוֹ־אָסְרָ֥ה אִסָּ֛ר עַל־נַפְשָׁ֖הּ בִּשְׁבֻעָֽה׃
</TD><TD>
וְאִם בֵּית בַּעְלַהּ, נְדַרַת, אוֹ אֲסַרַת אִסָּר עַל נַפְשַׁהּ, בְּקִיּוּם. 
</TD></TR><TR><TD>
<A NAME="1055"> </A>
<B>ל,יב</B> וְשָׁמַ֤ע אִישָׁהּ֙ וְהֶֽחֱרִ֣שׁ לָ֔הּ לֹ֥א הֵנִ֖יא אֹתָ֑הּ וְקָ֨מוּ֙ כָּל־נְדָרֶ֔יהָ וְכָל־אִסָּ֛ר אֲשֶׁר־אָֽסְרָ֥ה עַל־נַפְשָׁ֖הּ יָקֽוּם׃
</TD><TD>
וְיִשְׁמַע בַּעְלַהּ וְיִשְׁתּוֹק לַהּ, לָא אַעְדִּי יָתְהוֹן--וִיקוּמוּן, כָּל נִדְרַהָא, וְכָל אֲסָרֵי דַּאֲסַרַת עַל נַפְשַׁהּ, יְקוּמוּן. 
</TD></TR><TR><TD>
<A NAME="1056"> </A>
<B>ל,יג</B> וְאִם־הָפֵר֩ יָפֵ֨ר אֹתָ֥ם ׀ אִישָׁהּ֮ בְּי֣וֹם שָׁמְעוֹ֒ כָּל־מוֹצָ֨א שְׂפָתֶ֧יהָ לִנְדָרֶ֛יהָ וּלְאִסַּ֥ר נַפְשָׁ֖הּ לֹ֣א יָק֑וּם אִישָׁ֣הּ הֲפֵרָ֔ם וַֽיהוָ֖ה יִֽסְלַֽח־לָֽהּ׃
</TD><TD>
וְאִם בַּטָּלָא יְבַטֵּיל יָתְהוֹן בַּעְלַהּ, בְּיוֹמָא דִּשְׁמַע--כָּל אַפָּקוּת סִפְוָתַהָא לְנִדְרַהָא וּלְאִסַּר נַפְשַׁהּ, לָא יְקוּמוּן:  בַּעְלַהּ בַּטֵּילִנּוּן, וּמִן קֳדָם יְיָ יִשְׁתְּבֵיק לַהּ. 
</TD></TR><TR><TD>
<A NAME="1057"> </A>
<B>ל,יד</B> כָּל־נֵ֛דֶר וְכָל־שְׁבֻעַ֥ת אִסָּ֖ר לְעַנֹּ֣ת נָ֑פֶשׁ אִישָׁ֥הּ יְקִימֶ֖נּוּ וְאִישָׁ֥הּ יְפֵרֶֽנּוּ׃
</TD><TD>
כָּל נְדַר וְכָל קִיּוּמַת אִסָּר, לְסַגָּפָא נְפַשׁ--בַּעְלַהּ יְקַיֵּימִנּוּן, וּבַעְלַהּ יְבַטֵּילִנּוּן. 
</TD></TR><TR><TD>
<A NAME="1058"> </A>
<B>ל,טו</B> וְאִם־הַֽחֲרֵשׁ֩ יַֽחֲרִ֨ישׁ לָ֥הּ אִישָׁהּ֮ מִיּ֣וֹם אֶל־יוֹם֒ וְהֵקִים֙ אֶת־כָּל־נְדָרֶ֔יהָ א֥וֹ אֶת־כָּל־אֱסָרֶ֖יהָ אֲשֶׁ֣ר עָלֶ֑יהָ הֵקִ֣ים אֹתָ֔ם כִּֽי־הֶחֱרִ֥שׁ לָ֖הּ בְּי֥וֹם שָׁמְעֽוֹ׃
</TD><TD>
וְאִם מִשְׁתָּק יִשְׁתּוֹק לַהּ בַּעְלַהּ, מִיּוֹם לְיוֹם, וִיקַיֵּים יָת כָּל נִדְרַהָא, אוֹ יָת כָּל אֲסָרַהָא דַּעֲלַהּ--קַיֵּים יָתְהוֹן, אֲרֵי שְׁתֵיק לַהּ בְּיוֹמָא דִּשְׁמַע. 
</TD></TR><TR><TD>
<A NAME="1059"> </A>
<B>ל,טז</B> וְאִם־הָפֵ֥ר יָפֵ֛ר אֹתָ֖ם אַֽחֲרֵ֣י שָׁמְע֑וֹ וְנָשָׂ֖א אֶת־עֲו‍ֹנָֽהּ׃
</TD><TD>
וְאִם בַּטָּלָא יְבַטֵּיל יָתְהוֹן, בָּתַר דִּשְׁמַע--וִיקַבֵּיל, יָת חוֹבַהּ. 
</TD></TR><TR><TD>
<A NAME="1060"> </A>
<B>ל,יז</B> אֵ֣לֶּה הַֽחֻקִּ֗ים אֲשֶׁ֨ר צִוָּ֤ה יְהוָה֙ אֶת־מֹשֶׁ֔ה בֵּ֥ין אִ֖ישׁ לְאִשְׁתּ֑וֹ בֵּֽין־אָ֣ב לְבִתּ֔וֹ בִּנְעֻרֶ֖יהָ בֵּ֥ית אָבִֽיהָ׃ {פ}
</TD><TD>
אִלֵּין קְיָמַיָּא, דְּפַקֵּיד יְיָ יָת מֹשֶׁה, בֵּין גֻּבְרָא, לְאִתְּתֵיהּ--בֵּין אַבָּא לִבְרַתֵּיהּ, בְּרַבְיוּתַהּ בֵּית אֲבוּהָא. {פ}
</TD></TR><TR><TD>
<A NAME="1061"> </A>
<B>לא,א</B> וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃
</TD><TD>
וּמַלֵּיל יְיָ, עִם מֹשֶׁה לְמֵימַר. 
</TD></TR><TR><TD>
<A NAME="1062"> </A>
<B>לא,ב</B> נְקֹ֗ם נִקְמַת֙ בְּנֵ֣י יִשְׂרָאֵ֔ל מֵאֵ֖ת הַמִּדְיָנִ֑ים אַחַ֖ר תֵּֽאָסֵ֥ף אֶל־עַמֶּֽיךָ׃
</TD><TD>
אִתְפְּרַע, פֻּרְעָנוּת בְּנֵי יִשְׂרָאֵל, מִן, מִדְיַנָאֵי; בָּתַר כֵּין, תִּתְכְּנֵישׁ לְעַמָּךְ. 
</TD></TR><TR><TD>
<A NAME="1063"> </A>
<B>לא,ג</B> וַיְדַבֵּ֤ר מֹשֶׁה֙ אֶל־הָעָ֣ם לֵאמֹ֔ר הֵחָֽלְצ֧וּ מֵֽאִתְּכֶ֛ם אֲנָשִׁ֖ים לַצָּבָ֑א וְיִֽהְיוּ֙ עַל־מִדְיָ֔ן לָתֵ֥ת נִקְמַת־יְהוָ֖ה בְּמִדְיָֽן׃
</TD><TD>
וּמַלֵּיל מֹשֶׁה עִם עַמָּא לְמֵימַר, זָרִיזוּ מִנְּכוֹן גֻּבְרִין לְחֵילָא; וִיהוֹן, עַל מִדְיָן, לְמִתַּן פֻּרְעָנוּת דִּין עַמֵּיהּ דַּייָ, בְּמִדְיָן. 
</TD></TR><TR><TD>
<A NAME="1064"> </A>
<B>לא,ד</B> אֶ֚לֶף לַמַּטֶּ֔ה אֶ֖לֶף לַמַּטֶּ֑ה לְכֹל֙ מַטּ֣וֹת יִשְׂרָאֵ֔ל תִּשְׁלְח֖וּ לַצָּבָֽא׃
</TD><TD>
אַלְפָא, לְשִׁבְטָא, אַלְפָא, לְשִׁבְטָא--לְכֹל שִׁבְטַיָּא דְּיִשְׂרָאֵל, תִּשְׁלְחוּן לְחֵילָא. 
</TD></TR><TR><TD>
<A NAME="1065"> </A>
<B>לא,ה</B> וַיִּמָּֽסְרוּ֙ מֵֽאַלְפֵ֣י יִשְׂרָאֵ֔ל אֶ֖לֶף לַמַּטֶּ֑ה שְׁנֵים־עָשָׂ֥ר אֶ֖לֶף חֲלוּצֵ֥י צָבָֽא׃
</TD><TD>
וְאִתְבְּחַרוּ מֵאַלְפַיָּא דְּיִשְׂרָאֵל, אַלְפָא לְשִׁבְטָא--תְּרֵי עֲסַר אַלְפִין, מְזָרְזֵי חֵילָא. 
</TD></TR><TR><TD>
<A NAME="1066"> </A>
<B>לא,ו</B> וַיִּשְׁלַ֨ח אֹתָ֥ם מֹשֶׁ֛ה אֶ֥לֶף לַמַּטֶּ֖ה לַצָּבָ֑א אֹ֠תָם וְאֶת־פִּ֨ינְחָ֜ס בֶּן־אֶלְעָזָ֤ר הַכֹּהֵן֙ לַצָּבָ֔א וּכְלֵ֥י הַקֹּ֛דֶשׁ וַחֲצֹֽצְר֥וֹת הַתְּרוּעָ֖ה בְּיָדֽוֹ׃
</TD><TD>
וּשְׁלַח יָתְהוֹן מֹשֶׁה אַלְפָא לְשִׁבְטָא, לְחֵילָא:  יָתְהוֹן וְיָת פִּינְחָס בַּר אֶלְעָזָר כָּהֲנָא, לְחֵילָא, וּמָנֵי קֻדְשָׁא וַחֲצוֹצְרָת יַבָּבְתָא, בִּידֵיהּ. 
</TD></TR><TR><TD>
<A NAME="1067"> </A>
<B>לא,ז</B> וַֽיִּצְבְּאוּ֙ עַל־מִדְיָ֔ן כַּֽאֲשֶׁ֛ר צִוָּ֥ה יְהוָ֖ה אֶת־מֹשֶׁ֑ה וַיַּֽהַרְג֖וּ כָּל־זָכָֽר׃
</TD><TD>
וְאִתְחַיַּלוּ, עַל מִדְיָן, כְּמָא דְּפַקֵּיד יְיָ, יָת מֹשֶׁה; וּקְטַלוּ, כָּל דְּכוּרָא. 
</TD></TR><TR><TD>
<A NAME="1068"> </A>
<B>לא,ח</B> וְאֶת־מַלְכֵ֨י מִדְיָ֜ן הָֽרְג֣וּ עַל־חַלְלֵיהֶ֗ם אֶת־אֱוִ֤י וְאֶת־רֶ֨קֶם֙ וְאֶת־צ֤וּר וְאֶת־חוּר֙ וְאֶת־רֶ֔בַע חֲמֵ֖שֶׁת מַלְכֵ֣י מִדְיָ֑ן וְאֵת֙ בִּלְעָ֣ם בֶּן־בְּע֔וֹר הָֽרְג֖וּ בֶּחָֽרֶב׃
</TD><TD>
וְיָת מַלְכֵי מִדְיָן קְטַלוּ עַל קְטִילֵיהוֹן, יָת אֱוִי וְיָת רֶקֶם וְיָת צוּר וְיָת חוּר וְיָת רֶבַע--חַמְשָׁא, מַלְכֵי מִדְיָן; וְיָת בִּלְעָם בַּר בְּעוֹר, קְטַלוּ בְּחַרְבָּא. 
</TD></TR><TR><TD>
<A NAME="1069"> </A>
<B>לא,ט</B> וַיִּשְׁבּ֧וּ בְנֵֽי־יִשְׂרָאֵ֛ל אֶת־נְשֵׁ֥י מִדְיָ֖ן וְאֶת־טַפָּ֑ם וְאֵ֨ת כָּל־בְּהֶמְתָּ֧ם וְאֶת־כָּל־מִקְנֵהֶ֛ם וְאֶת־כָּל־חֵילָ֖ם בָּזָֽזוּ׃
</TD><TD>
וּשְׁבוֹ בְּנֵי יִשְׂרָאֵל יָת נְשֵׁי מִדְיָן, וְיָת טַפְלְהוֹן; וְיָת כָּל בְּעִירְהוֹן וְיָת כָּל גֵּיתֵיהוֹן וְיָת כָּל נִכְסֵיהוֹן, בַּזוּ. 
</TD></TR><TR><TD>
<A NAME="1070"> </A>
<B>לא,י</B> וְאֵ֤ת כָּל־עָֽרֵיהֶם֙ בְּמ֣וֹשְׁבֹתָ֔ם וְאֵ֖ת כָּל־טִֽירֹתָ֑ם שָֽׂרְפ֖וּ בָּאֵֽשׁ׃
</TD><TD>
וְיָת כָּל קִרְוֵיהוֹן בְּמוֹתְבָנֵיהוֹן, וְיָת כָּל בֵּית סִגְדַּתְהוֹן--אוֹקִידוּ, בְּנוּרָא. 
</TD></TR><TR><TD>
<A NAME="1071"> </A>
<B>לא,יא</B> וַיִּקְחוּ֙ אֶת־כָּל־הַשָּׁלָ֔ל וְאֵ֖ת כָּל־הַמַּלְק֑וֹחַ בָּֽאָדָ֖ם וּבַבְּהֵמָֽה׃
</TD><TD>
וּשְׁבוֹ, יָת כָּל עֲדַאָה, וְיָת, כָּל דְּבַרְתָּא--בַּאֲנָשָׁא, וּבִבְעִירָא. 
</TD></TR><TR><TD>
<A NAME="1072"> </A>
<B>לא,יב</B> וַיָּבִ֡אוּ אֶל־מֹשֶׁה֩ וְאֶל־אֶלְעָזָ֨ר הַכֹּהֵ֜ן וְאֶל־עֲדַ֣ת בְּנֵֽי־יִשְׂרָאֵ֗ל אֶת־הַשְּׁבִ֧י וְאֶת־הַמַּלְק֛וֹחַ וְאֶת־הַשָּׁלָ֖ל אֶל־הַֽמַּחֲנֶ֑ה אֶל־עַֽרְבֹ֣ת מוֹאָ֔ב אֲשֶׁ֖ר עַל־יַרְדֵּ֥ן יְרֵחֽוֹ׃ {ס}
</TD><TD>
וְאֵיתִיאוּ לְוָת מֹשֶׁה וּלְוָת אֶלְעָזָר כָּהֲנָא וּלְוָת כְּנִשְׁתָּא דִּבְנֵי יִשְׂרָאֵל, יָת שִׁבְיָא וְיָת דְּבַרְתָּא וְיָת עֲדַאָה--לְמַשְׁרִיתָא:  לְמֵישְׁרַיָּא דְּמוֹאָב, דְּעַל יַרְדְּנָא דִּירִיחוֹ. {ס}
</TD></TR><TR><TD>
<A NAME="1073"> </A>
<B>לא,יג</B> וַיֵּ֨צְא֜וּ מֹשֶׁ֨ה וְאֶלְעָזָ֧ר הַכֹּהֵ֛ן וְכָל־נְשִׂיאֵ֥י הָֽעֵדָ֖ה לִקְרָאתָ֑ם אֶל־מִח֖וּץ לַֽמַּחֲנֶֽה׃
</TD><TD>
וּנְפַקוּ מֹשֶׁה וְאֶלְעָזָר כָּהֲנָא, וְכָל רַבְרְבֵי כְּנִשְׁתָּא--לְקַדָּמוּתְהוֹן:  לְמִבַּרָא, לְמַשְׁרִיתָא. 
</TD></TR><TR><TD>
<A NAME="1074"> </A>
<B>לא,יד</B> וַיִּקְצֹ֣ף מֹשֶׁ֔ה עַ֖ל פְּקוּדֵ֣י הֶחָ֑יִל שָׂרֵ֤י הָֽאֲלָפִים֙ וְשָׂרֵ֣י הַמֵּא֔וֹת הַבָּאִ֖ים מִצְּבָ֥א הַמִּלְחָמָֽה׃
</TD><TD>
וּרְגֵיז מֹשֶׁה, עַל דִּמְמֻנַּן עַל חֵילָא, רַבָּנֵי אַלְפֵי וְרַבָּנֵי מָאוָתָא, דַּאֲתוֹ מֵחֵיל קְרָבָא. 
</TD></TR><TR><TD>
<A NAME="1075"> </A>
<B>לא,טו</B> וַיֹּ֥אמֶר אֲלֵיהֶ֖ם מֹשֶׁ֑ה הַֽחִיִּיתֶ֖ם כָּל־נְקֵבָֽה׃
</TD><TD>
וַאֲמַר לְהוֹן, מֹשֶׁה:  הֲקַיֵּימְתּוּן, כָּל נֻקְבָּא. 
</TD></TR><TR><TD>
<A NAME="1076"> </A>
<B>לא,טז</B> הֵ֣ן הֵ֜נָּה הָי֨וּ לִבְנֵ֤י יִשְׂרָאֵל֙ בִּדְבַ֣ר בִּלְעָ֔ם לִמְסָר־מַ֥עַל בַּֽיהוָ֖ה עַל־דְּבַר־פְּע֑וֹר וַתְּהִ֥י הַמַּגֵּפָ֖ה בַּֽעֲדַ֥ת יְהוָֽה׃
</TD><TD>
הָא אִנִּין הֲוַאָה לִבְנֵי יִשְׂרָאֵל, בְּעֵיצַת בִּלְעָם, לְשַׁקָּרָא שְׁקַר קֳדָם יְיָ, עַל עֵיסַק פְּעוֹר; וַהֲוָת מַחֲתָא, בִּכְנִשְׁתָּא דַּייָ. 
</TD></TR><TR><TD>
<A NAME="1077"> </A>
<B>לא,יז</B> וְעַתָּ֕ה הִרְג֥וּ כָל־זָכָ֖ר בַּטָּ֑ף וְכָל־אִשָּׁ֗ה יֹדַ֥עַת אִ֛ישׁ לְמִשְׁכַּ֥ב זָכָ֖ר הֲרֹֽגוּ׃
</TD><TD>
וּכְעַן, קְטוּלוּ כָּל דְּכוּרָא בְּטַפְלָא; וְכָל אִתְּתָא, דִּידַעַת גְּבַר לְמִשְׁכְּבֵי דְּכוּרָא--קְטוּלוּ. 
</TD></TR><TR><TD>
<A NAME="1078"> </A>
<B>לא,יח</B> וְכֹל֙ הַטַּ֣ף בַּנָּשִׁ֔ים אֲשֶׁ֥ר לֹֽא־יָדְע֖וּ מִשְׁכַּ֣ב זָכָ֑ר הַֽחֲי֖וּ לָכֶֽם׃
</TD><TD>
וְכֹל טַפְלָא בִּנְשַׁיָּא, דְּלָא יְדַעָא מִשְׁכְּבֵי דְּכוּרָא--קַיִּימוּ, לְכוֹן. 
</TD></TR><TR><TD>
<A NAME="1079"> </A>
<B>לא,יט</B> וְאַתֶּ֗ם חֲנ֛וּ מִח֥וּץ לַֽמַּחֲנֶ֖ה שִׁבְעַ֣ת יָמִ֑ים כֹּל֩ הֹרֵ֨ג נֶ֜פֶשׁ וְכֹ֣ל ׀ נֹגֵ֣עַ בֶּֽחָלָ֗ל תִּֽתְחַטְּא֞וּ בַּיּ֤וֹם הַשְּׁלִישִׁי֙ וּבַיּ֣וֹם הַשְּׁבִיעִ֔י אַתֶּ֖ם וּשְׁבִיכֶֽם׃
</TD><TD>
וְאַתּוּן, שְׁרוֹ מִבַּרָא לְמַשְׁרִיתָא--שִׁבְעָא יוֹמִין:  כֹּל דִּקְטַל נַפְשָׁא וְכֹל דִּקְרַב בִּקְטִילָא, תַּדּוֹן עֲלוֹהִי בְּיוֹמָא תְּלִיתָאָה וּבְיוֹמָא שְׁבִיעָאָה--אַתּוּן, וּשְׁבִיכוֹן. 
</TD></TR><TR><TD>
<A NAME="1080"> </A>
<B>לא,כ</B> וְכָל־בֶּ֧גֶד וְכָל־כְּלִי־ע֛וֹר וְכָל־מַֽעֲשֵׂ֥ה עִזִּ֖ים וְכָל־כְּלִי־עֵ֑ץ תִּתְחַטָּֽאוּ׃ {ס}
</TD><TD>
וְכָל לְבוּשׁ וְכָל מָן דִּמְשַׁךְ וְכָל עוֹבָד דְּמַעְזֵי, וְכָל מָן דְּאָע--תַּדּוֹן עֲלוֹהִי. {ס}
</TD></TR><TR><TD>
<A NAME="1081"> </A>
<B>לא,כא</B> וַיֹּ֨אמֶר אֶלְעָזָ֤ר הַכֹּהֵן֙ אֶל־אַנְשֵׁ֣י הַצָּבָ֔א הַבָּאִ֖ים לַמִּלְחָמָ֑ה זֹ֚את חֻקַּ֣ת הַתּוֹרָ֔ה אֲשֶׁר־צִוָּ֥ה יְהוָ֖ה אֶת־מֹשֶֽׁה׃
</TD><TD>
וַאֲמַר אֶלְעָזָר כָּהֲנָא לְגֻבְרֵי חֵילָא, דַּאֲתוֹ לִקְרָבָא:  דָּא גְּזֵירַת אוֹרָיְתָא, דְּפַקֵּיד יְיָ יָת מֹשֶׁה. 
</TD></TR><TR><TD>
<A NAME="1082"> </A>
<B>לא,כב</B> אַ֥ךְ אֶת־הַזָּהָ֖ב וְאֶת־הַכָּ֑סֶף אֶֽת־הַנְּחֹ֨שֶׁת֙ אֶת־הַבַּרְזֶ֔ל אֶֽת־הַבְּדִ֖יל וְאֶת־הָֽעֹפָֽרֶת׃
</TD><TD>
בְּרַם יָת דַּהְבָּא, וְיָת כַּסְפָּא; יָת נְחָשָׁא, יָת בַּרְזְלָא, יָת עֲבָצָא, וְיָת אֲבָרָא. 
</TD></TR><TR><TD>
<A NAME="1083"> </A>
<B>לא,כג</B> כָּל־דָּבָ֞ר אֲשֶׁר־יָבֹ֣א בָאֵ֗שׁ תַּֽעֲבִ֤ירוּ בָאֵשׁ֙ וְטָהֵ֔ר אַ֕ךְ בְּמֵ֥י נִדָּ֖ה יִתְחַטָּ֑א וְכֹ֨ל אֲשֶׁ֧ר לֹֽא־יָבֹ֛א בָּאֵ֖שׁ תַּֽעֲבִ֥ירוּ בַמָּֽיִם׃
</TD><TD>
כָּל מִדָּעַם דְּמִתָּעַל בְּנוּרָא, תַּעְבְּרוּנֵּיהּ בְּנוּרָא וְיִדְכֵּי--בְּרַם, בְּמֵי אַדָּיוּתָא יִתַּדֵּי; וְכֹל דְּלָא מִתָּעַל בְּנוּרָא, תַּעְבְּרוּנֵּיהּ בְּמַיָּא. 
</TD></TR><TR><TD>
<A NAME="1084"> </A>
<B>לא,כד</B> וְכִבַּסְתֶּ֧ם בִּגְדֵיכֶ֛ם בַּיּ֥וֹם הַשְּׁבִיעִ֖י וּטְהַרְתֶּ֑ם וְאַחַ֖ר תָּבֹ֥אוּ אֶל־הַֽמַּחֲנֶֽה׃ {ס}
</TD><TD>
וּתְחַוְּרוּן לְבוּשֵׁיכוֹן בְּיוֹמָא שְׁבִיעָאָה, וְתִדְכּוֹן; וּבָתַר כֵּין, תֵּיעֲלוּן לְמַשְׁרִיתָא. {ס}
</TD></TR><TR><TD>
<A NAME="1085"> </A>
<B>לא,כה</B> וַיֹּ֥אמֶר יְהוָ֖ה אֶל־מֹשֶׁ֥ה לֵּאמֹֽר׃
</TD><TD>
וַאֲמַר יְיָ, לְמֹשֶׁה לְמֵימַר. 
</TD></TR><TR><TD>
<A NAME="1086"> </A>
<B>לא,כו</B> שָׂ֗א אֵ֣ת רֹ֤אשׁ מַלְק֨וֹחַ֙ הַשְּׁבִ֔י בָּֽאָדָ֖ם וּבַבְּהֵמָ֑ה אַתָּה֙ וְאֶלְעָזָ֣ר הַכֹּהֵ֔ן וְרָאשֵׁ֖י אֲב֥וֹת הָֽעֵדָֽה׃
</TD><TD>
קַבֵּיל, יָת חֻשְׁבַּן דָּבְרַת שִׁבְיָא, בַּאֲנָשָׁא, וּבִבְעִירָא--אַתְּ וְאֶלְעָזָר כָּהֲנָא, וְרֵישֵׁי אֲבָהָת כְּנִשְׁתָּא. 
</TD></TR><TR><TD>
<A NAME="1087"> </A>
<B>לא,כז</B> וְחָצִ֨יתָ֙ אֶת־הַמַּלְק֔וֹחַ בֵּ֚ין תֹּֽפְשֵׂ֣י הַמִּלְחָמָ֔ה הַיֹּֽצְאִ֖ים לַצָּבָ֑א וּבֵ֖ין כָּל־הָֽעֵדָֽה׃
</TD><TD>
וּתְפַלֵּיג, יָת דְּבַרְתָּא, בֵּין גֻּבְרֵי מְגִיחֵי קְרָבָא, דִּנְפַקוּ לְחֵילָא--וּבֵין, כָּל כְּנִשְׁתָּא. 
</TD></TR><TR><TD>
<A NAME="1088"> </A>
<B>לא,כח</B> וַהֲרֵֽמֹתָ֨ מֶ֜כֶס לַֽיהוָ֗ה מֵאֵ֞ת אַנְשֵׁ֤י הַמִּלְחָמָה֙ הַיֹּֽצְאִ֣ים לַצָּבָ֔א אֶחָ֣ד נֶ֔פֶשׁ מֵֽחֲמֵ֖שׁ הַמֵּא֑וֹת מִן־הָֽאָדָם֙ וּמִן־הַבָּקָ֔ר וּמִן־הַֽחֲמֹרִ֖ים וּמִן־הַצֹּֽאן׃
</TD><TD>
וְתַפְרֵישׁ נְסִיבָא קֳדָם יְיָ, מִן גֻּבְרֵי מְגִיחֵי קְרָבָא דִּנְפַקוּ לְחֵילָא--חֲדָא נַפְשָׁא, מֵחֲמֵישׁ מְאָה:  מִן אֲנָשָׁא, וּמִן תּוֹרֵי, וּמִן חֲמָרֵי, וּמִן עָנָא. 
</TD></TR><TR><TD>
<A NAME="1089"> </A>
<B>לא,כט</B> מִמַּֽחֲצִיתָ֖ם תִּקָּ֑חוּ וְנָֽתַתָּ֛ה לְאֶלְעָזָ֥ר הַכֹּהֵ֖ן תְּרוּמַ֥ת יְהוָֽה׃
</TD><TD>
מִפַּלְגוּתְהוֹן, תִּסְּבוּן; וְתִתֵּין לְאֶלְעָזָר כָּהֲנָא, אַפְרָשׁוּתָא קֳדָם יְיָ. 
</TD></TR><TR><TD>
<A NAME="1090"> </A>
<B>לא,ל</B> וּמִמַּֽחֲצִ֨ת בְּנֵֽי־יִשְׂרָאֵ֜ל תִּקַּ֣ח ׀ אֶחָ֣ד ׀ אָחֻ֣ז מִן־הַֽחֲמִשִּׁ֗ים מִן־הָֽאָדָ֧ם מִן־הַבָּקָ֛ר מִן־הַֽחֲמֹרִ֥ים וּמִן־הַצֹּ֖אן מִכָּל־הַבְּהֵמָ֑ה וְנָֽתַתָּ֤ה אֹתָם֙ לַלְוִיִּ֔ם שֹֽׁמְרֵ֕י מִשְׁמֶ֖רֶת מִשְׁכַּ֥ן יְהוָֽה׃
</TD><TD>
וּמִפַּלְגוּת בְּנֵי יִשְׂרָאֵל תִּסַּב חַד דְּאִתָּחַד מִן חַמְשִׁין, מִן אֲנָשָׁא מִן תּוֹרֵי מִן חֲמָרֵי וּמִן עָנָא--מִכָּל בְּעִירָא; וְתִתֵּין יָתְהוֹן, לְלֵיוָאֵי, נָטְרֵי, מַטְּרַת מַשְׁכְּנָא דַּייָ. 
</TD></TR><TR><TD>
<A NAME="1091"> </A>
<B>לא,לא</B> וַיַּ֣עַשׂ מֹשֶׁ֔ה וְאֶלְעָזָ֖ר הַכֹּהֵ֑ן כַּֽאֲשֶׁ֛ר צִוָּ֥ה יְהוָ֖ה אֶת־מֹשֶֽׁה׃
</TD><TD>
וַעֲבַד מֹשֶׁה, וְאֶלְעָזָר כָּהֲנָא, כְּמָא דְּפַקֵּיד יְיָ, יָת מֹשֶׁה. 
</TD></TR><TR><TD>
<A NAME="1092"> </A>
<B>לא,לב</B> וַֽיְהִי֙ הַמַּלְק֔וֹחַ יֶ֣תֶר הַבָּ֔ז אֲשֶׁ֥ר בָּֽזְז֖וּ עַ֣ם הַצָּבָ֑א צֹ֗אן שֵׁשׁ־מֵא֥וֹת אֶ֛לֶף וְשִׁבְעִ֥ים אֶ֖לֶף וַֽחֲמֵ֥שֶׁת אֲלָפִֽים׃
</TD><TD>
וַהֲוָת, דְּבַרְתָּא--שְׁאָר בִּזָּא, דְּבַזוּ עַמָּא דִּנְפַקוּ לְחֵילָא:  עָנָא, שִׁית מְאָה וְשִׁבְעִין וְחַמְשָׁא--אַלְפִין. 
</TD></TR><TR><TD>
<A NAME="1093"> </A>
<B>לא,לג</B> וּבָקָ֕ר שְׁנַ֥יִם וְשִׁבְעִ֖ים אָֽלֶף׃
</TD><TD>
וְתוֹרֵי, שִׁבְעִין וּתְרֵין אַלְפִין. 
</TD></TR><TR><TD>
<A NAME="1094"> </A>
<B>לא,לד</B> וַֽחֲמֹרִ֕ים אֶחָ֥ד וְשִׁשִּׁ֖ים אָֽלֶף׃
</TD><TD>
וּחְמָרֵי, שִׁתִּין וְחַד אַלְפִין. 
</TD></TR><TR><TD>
<A NAME="1095"> </A>
<B>לא,לה</B> וְנֶ֣פֶשׁ אָדָ֔ם מִ֨ן־הַנָּשִׁ֔ים אֲשֶׁ֥ר לֹֽא־יָדְע֖וּ מִשְׁכַּ֣ב זָכָ֑ר כָּל־נֶ֕פֶשׁ שְׁנַ֥יִם וּשְׁלֹשִׁ֖ים אָֽלֶף׃
</TD><TD>
וְנַפְשָׁא דַּאֲנָשָׁא--מִן נְשַׁיָּא, דְּלָא יְדַעָא מִשְׁכְּבֵי דְּכוּרָא:  כָּל נַפְשָׁתָא, תְּלָתִין וּתְרֵין אַלְפִין. 
</TD></TR><TR><TD>
<A NAME="1096"> </A>
<B>לא,לו</B> וַתְּהִי֙ הַֽמֶּחֱצָ֔ה חֵ֕לֶק הַיֹּֽצְאִ֖ים בַּצָּבָ֑א מִסְפַּ֣ר הַצֹּ֗אן שְׁלֹשׁ־מֵא֥וֹת אֶ֨לֶף֙ וּשְׁלֹשִׁ֣ים אֶ֔לֶף וְשִׁבְעַ֥ת אֲלָפִ֖ים וַֽחֲמֵ֥שׁ מֵאֽוֹת׃
</TD><TD>
וַהֲוָת, פַּלְגוּתָא--חוּלָק, גֻּבְרַיָּא דִּנְפַקוּ לְחֵילָא:  מִנְיַן עָנָא תְּלָת מְאָה וּתְלָתִין וְשִׁבְעָא אַלְפִין, וַחֲמֵישׁ מְאָה. 
</TD></TR><TR><TD>
<A NAME="1097"> </A>
<B>לא,לז</B> וַיְהִ֛י הַמֶּ֥כֶס לַֽיהוָ֖ה מִן־הַצֹּ֑אן שֵׁ֥שׁ מֵא֖וֹת חָמֵ֥שׁ וְשִׁבְעִֽים׃
</TD><TD>
וַהֲוָה נְסִיבָא קֳדָם יְיָ, מִן עָנָא--שֵׁית מְאָה, וְשִׁבְעִין וַחֲמֵישׁ. 
</TD></TR><TR><TD>
<A NAME="1098"> </A>
<B>לא,לח</B> וְהַ֨בָּקָ֔ר שִׁשָּׁ֥ה וּשְׁלֹשִׁ֖ים אָ֑לֶף וּמִכְסָ֥ם לַֽיהוָ֖ה שְׁנַ֥יִם וְשִׁבְעִֽים׃
</TD><TD>
וְתוֹרֵי--תְּלָתִין וְשִׁתָּא, אַלְפִין; וּנְסִיבְהוֹן קֳדָם יְיָ, שִׁבְעִין וּתְרֵין. 
</TD></TR><TR><TD>
<A NAME="1099"> </A>
<B>לא,לט</B> וַֽחֲמֹרִ֕ים שְׁלֹשִׁ֥ים אֶ֖לֶף וַֽחֲמֵ֣שׁ מֵא֑וֹת וּמִכְסָ֥ם לַֽיהוָ֖ה אֶחָ֥ד וְשִׁשִּֽׁים׃
</TD><TD>
וּחְמָרֵי, תְּלָתִין אַלְפִין וַחֲמֵישׁ מְאָה; וּנְסִיבְהוֹן קֳדָם יְיָ, שִׁתִּין וְחַד. 
</TD></TR><TR><TD>
<A NAME="1100"> </A>
<B>לא,מ</B> וְנֶ֣פֶשׁ אָדָ֔ם שִׁשָּׁ֥ה עָשָׂ֖ר אָ֑לֶף וּמִכְסָם֙ לַֽיהוָ֔ה שְׁנַ֥יִם וּשְׁלֹשִׁ֖ים נָֽפֶשׁ׃
</TD><TD>
וְנַפְשָׁא דַּאֲנָשָׁא, שִׁתַּת עֲסַר אַלְפִין; וּנְסִיבְהוֹן, קֳדָם יְיָ--תְּלָתִין וּתְרֵין, נַפְשָׁן. 
</TD></TR><TR><TD>
<A NAME="1101"> </A>
<B>לא,מא</B> וַיִּתֵּ֣ן מֹשֶׁ֗ה אֶת־מֶ֨כֶס֙ תְּרוּמַ֣ת יְהוָ֔ה לְאֶלְעָזָ֖ר הַכֹּהֵ֑ן כַּֽאֲשֶׁ֛ר צִוָּ֥ה יְהוָ֖ה אֶת־מֹשֶֽׁה׃
</TD><TD>
וִיהַב מֹשֶׁה, יָת נְסִיב אַפְרָשׁוּתָא קֳדָם יְיָ, לְאֶלְעָזָר, כָּהֲנָא--כְּמָא דְּפַקֵּיד יְיָ, יָת מֹשֶׁה. 
</TD></TR><TR><TD>
<A NAME="1102"> </A>
<B>לא,מב</B> וּמִֽמַּחֲצִ֖ית בְּנֵ֣י יִשְׂרָאֵ֑ל אֲשֶׁר֙ חָצָ֣ה מֹשֶׁ֔ה מִן־הָֽאֲנָשִׁ֖ים הַצֹּֽבְאִֽים׃
</TD><TD>
וּמִפַּלְגוּת, בְּנֵי יִשְׂרָאֵל, דִּפְלַג מֹשֶׁה, מִן גֻּבְרַיָּא דִּנְפַקוּ לְחֵילָא. 
</TD></TR><TR><TD>
<A NAME="1103"> </A>
<B>לא,מג</B> וַתְּהִ֛י מֶֽחֱצַ֥ת הָֽעֵדָ֖ה מִן־הַצֹּ֑אן שְׁלֹשׁ־מֵא֥וֹת אֶ֨לֶף֙ וּשְׁלֹשִׁ֣ים אֶ֔לֶף שִׁבְעַ֥ת אֲלָפִ֖ים וַֽחֲמֵ֥שׁ מֵאֽוֹת׃
</TD><TD>
וַהֲוָת פַּלְגוּת כְּנִשְׁתָּא, מִן עָנָא--תְּלָת מְאָה וּתְלָתִין וְשִׁבְעָא אַלְפִין, וַחֲמֵישׁ מְאָה. 
</TD></TR><TR><TD>
<A NAME="1104"> </A>
<B>לא,מד</B> וּבָקָ֕ר שִׁשָּׁ֥ה וּשְׁלֹשִׁ֖ים אָֽלֶף׃
</TD><TD>
וְתוֹרֵי, תְּלָתִין וְשִׁתָּא אַלְפִין. 
</TD></TR><TR><TD>
<A NAME="1105"> </A>
<B>לא,מה</B> וַֽחֲמֹרִ֕ים שְׁלֹשִׁ֥ים אֶ֖לֶף וַֽחֲמֵ֥שׁ מֵאֽוֹת׃
</TD><TD>
וּחְמָרֵי, תְּלָתִין אַלְפִין וַחֲמֵישׁ מְאָה. 
</TD></TR><TR><TD>
<A NAME="1106"> </A>
<B>לא,מו</B> וְנֶ֣פֶשׁ אָדָ֔ם שִׁשָּׁ֥ה עָשָׂ֖ר אָֽלֶף׃
</TD><TD>
וְנַפְשָׁא דַּאֲנָשָׁא, שִׁתַּת עֲסַר אַלְפִין. 
</TD></TR><TR><TD>
<A NAME="1107"> </A>
<B>לא,מז</B> וַיִּקַּ֨ח מֹשֶׁ֜ה מִמַּֽחֲצִ֣ת בְּנֵֽי־יִשְׂרָאֵ֗ל אֶת־הָֽאָחֻז֙ אֶחָ֣ד מִן־הַֽחֲמִשִּׁ֔ים מִן־הָֽאָדָ֖ם וּמִן־הַבְּהֵמָ֑ה וַיִּתֵּ֨ן אֹתָ֜ם לַלְוִיִּ֗ם שֹֽׁמְרֵי֙ מִשְׁמֶ֨רֶת֙ מִשְׁכַּ֣ן יְהוָ֔ה כַּֽאֲשֶׁ֛ר צִוָּ֥ה יְהוָ֖ה אֶת־מֹשֶֽׁה׃
</TD><TD>
וּנְסֵיב מֹשֶׁה מִפַּלְגוּת בְּנֵי יִשְׂרָאֵל, יָת דְּאִתָּחַד חַד מִן חַמְשִׁין--מִן אֲנָשָׁא, וּמִן בְּעִירָא; וִיהַב יָתְהוֹן לְלֵיוָאֵי, נָטְרֵי מַטְּרַת מַשְׁכְּנָא דַּייָ, כְּמָא דְּפַקֵּיד יְיָ, יָת מֹשֶׁה. 
</TD></TR><TR><TD>
<A NAME="1108"> </A>
<B>לא,מח</B> וַֽיִּקְרְבוּ֙ אֶל־מֹשֶׁ֔ה הַפְּקֻדִ֕ים אֲשֶׁ֖ר לְאַלְפֵ֣י הַצָּבָ֑א שָׂרֵ֥י הָֽאֲלָפִ֖ים וְשָׂרֵ֥י הַמֵּאֽוֹת׃
</TD><TD>
וּקְרִיבוּ, לְוָת מֹשֶׁה, דִּמְמֻנַּן, עַל אַלְפֵי חֵילָא--רַבָּנֵי אַלְפֵי, וְרַבָּנֵי מָאוָתָא. 
</TD></TR><TR><TD>
<A NAME="1109"> </A>
<B>לא,מט</B> וַיֹּֽאמְרוּ֙ אֶל־מֹשֶׁ֔ה עֲבָדֶ֣יךָ נָֽשְׂא֗וּ אֶת־רֹ֛אשׁ אַנְשֵׁ֥י הַמִּלְחָמָ֖ה אֲשֶׁ֣ר בְּיָדֵ֑נוּ וְלֹֽא־נִפְקַ֥ד מִמֶּ֖נּוּ אִֽישׁ׃
</TD><TD>
וַאֲמַרוּ, לְמֹשֶׁה, עַבְדָךְ קַבִּילוּ יָת חֻשְׁבַּן גֻּבְרֵי מְגִיחֵי קְרָבָא, דְּעִמַּנָא; וְלָא שְׁגָא מִנַּנָא, אֲנָשׁ. 
</TD></TR><TR><TD>
<A NAME="1110"> </A>
<B>לא,נ</B> וַנַּקְרֵ֞ב אֶת־קָרְבַּ֣ן יְהוָ֗ה אִישׁ֩ אֲשֶׁ֨ר מָצָ֤א כְלִֽי־זָהָב֙ אֶצְעָדָ֣ה וְצָמִ֔יד טַבַּ֖עַת עָגִ֣יל וְכוּמָ֑ז לְכַפֵּ֥ר עַל־נַפְשֹׁתֵ֖ינוּ לִפְנֵ֥י יְהוָֽה׃
</TD><TD>
וְקָרֵיבְנָא יָת קֻרְבָּנָא דַּייָ, גְּבַר דְּאַשְׁכַּח מָן דִּדְהַב שֵׁירִין וְשַׁבִּין, עִזְקָן, קְדָשִׁין וּמָחוֹךְ--לְכַפָּרָא עַל נַפְשָׁתַנָא, קֳדָם יְיָ. 
</TD></TR><TR><TD>
<A NAME="1111"> </A>
<B>לא,נא</B> וַיִּקַּ֨ח מֹשֶׁ֜ה וְאֶלְעָזָ֧ר הַכֹּהֵ֛ן אֶת־הַזָּהָ֖ב מֵֽאִתָּ֑ם כֹּ֖ל כְּלִ֥י מַֽעֲשֶֽׂה׃
</TD><TD>
וּנְסֵיב מֹשֶׁה וְאֶלְעָזָר כָּהֲנָא, יָת דַּהְבָּא--מִנְּהוֹן:  כֹּל, מָן דְּעוּבָדָא. 
</TD></TR><TR><TD>
<A NAME="1112"> </A>
<B>לא,נב</B> וַיְהִ֣י ׀ כָּל־זְהַ֣ב הַתְּרוּמָ֗ה אֲשֶׁ֤ר הֵרִ֨ימוּ֙ לַֽיהוָ֔ה שִׁשָּׁ֨ה עָשָׂ֥ר אֶ֛לֶף שְׁבַע־מֵא֥וֹת וַֽחֲמִשִּׁ֖ים שָׁ֑קֶל מֵאֵת֙ שָׂרֵ֣י הָֽאֲלָפִ֔ים וּמֵאֵ֖ת שָׂרֵ֥י הַמֵּאֽוֹת׃
</TD><TD>
וַהֲוָה כָּל דְּהַב אַפְרָשׁוּתָא, דְּאַפְרִישׁוּ קֳדָם יְיָ--שִׁתַּת עֲסַר אַלְפִין שְׁבַע מְאָה וְחַמְשִׁין, סִלְעִין:  מִן רַבָּנֵי אַלְפֵי, וּמִן רַבָּנֵי מָאוָתָא. 
</TD></TR><TR><TD>
<A NAME="1113"> </A>
<B>לא,נג</B> אַנְשֵׁי֙ הַצָּבָ֔א בָּֽזְז֖וּ אִ֥ישׁ לֽוֹ׃
</TD><TD>
גֻּבְרִין, דְּחֵילָא, בַּזוּ, גְּבַר לְנַפְשֵׁיהּ. 
</TD></TR><TR><TD>
<A NAME="1114"> </A>
<B>לא,נד</B> וַיִּקַּ֨ח מֹשֶׁ֜ה וְאֶלְעָזָ֤ר הַכֹּהֵן֙ אֶת־הַזָּהָ֔ב מֵאֵ֛ת שָׂרֵ֥י הָֽאֲלָפִ֖ים וְהַמֵּא֑וֹת וַיָּבִ֤אוּ אֹתוֹ֙ אֶל־אֹ֣הֶל מוֹעֵ֔ד זִכָּר֥וֹן לִבְנֵֽי־יִשְׂרָאֵ֖ל לִפְנֵ֥י יְהוָֽה׃ {פ}
</TD><TD>
וּנְסֵיב מֹשֶׁה וְאֶלְעָזָר כָּהֲנָא, יָת דַּהְבָּא, מִן רַבָּנֵי אַלְפֵי, וּמָאוָתָא; וְאֵיתִיאוּ יָתֵיהּ לְמַשְׁכַּן זִמְנָא, דֻּכְרָנָא לִבְנֵי יִשְׂרָאֵל קֳדָם יְיָ. {פ}
</TD></TR><TR><TD>
<A NAME="1115"> </A>
<B>לב,א</B> וּמִקְנֶ֣ה ׀ רַ֗ב הָיָ֞ה לִבְנֵ֧י רְאוּבֵ֛ן וְלִבְנֵי־גָ֖ד עָצ֣וּם מְאֹ֑ד וַיִּרְא֞וּ אֶת־אֶ֤רֶץ יַעְזֵר֙ וְאֶת־אֶ֣רֶץ גִּלְעָ֔ד וְהִנֵּ֥ה הַמָּק֖וֹם מְק֥וֹם מִקְנֶֽה׃
</TD><TD>
וּבְעִיר סַגִּי, הֲוָה לִבְנֵי רְאוּבֵן וְלִבְנֵי גָּד--תַּקִּיף לַחְדָּא; וַחֲזוֹ יָת אֲרַע יַעְזֵר, וְיָת אֲרַע גִּלְעָד, וְהָא אַתְרָא, אֲתַר כָּשַׁר לְבֵית בְּעִיר. 
</TD></TR><TR><TD>
<A NAME="1116"> </A>
<B>לב,ב</B> וַיָּבֹ֥אוּ בְנֵֽי־גָ֖ד וּבְנֵ֣י רְאוּבֵ֑ן וַיֹּֽאמְר֤וּ אֶל־מֹשֶׁה֙ וְאֶל־אֶלְעָזָ֣ר הַכֹּהֵ֔ן וְאֶל־נְשִׂיאֵ֥י הָֽעֵדָ֖ה לֵאמֹֽר׃
</TD><TD>
וַאֲתוֹ בְּנֵי גָּד, וּבְנֵי רְאוּבֵן; וַאֲמַרוּ לְמֹשֶׁה וּלְאֶלְעָזָר כָּהֲנָא, וּלְרַבְרְבֵי כְּנִשְׁתָּא לְמֵימַר. 
</TD></TR><TR><TD>
<A NAME="1117"> </A>
<B>לב,ג</B> עֲטָר֤וֹת וְדִיבֹן֙ וְיַעְזֵ֣ר וְנִמְרָ֔ה וְחֶשְׁבּ֖וֹן וְאֶלְעָלֵ֑ה וּשְׂבָ֥ם וּנְב֖וֹ וּבְעֹֽן׃
</TD><TD>
עֲטָרוֹת וְדִיבוֹן וְיַעְזֵר וְנִמְרָה, וְחֶשְׁבּוֹן וְאֶלְעָלֵה, וּשְׂבָם וּנְבוֹ, וּבְעוֹן. 
</TD></TR><TR><TD>
<A NAME="1118"> </A>
<B>לב,ד</B> הָאָ֗רֶץ אֲשֶׁ֨ר הִכָּ֤ה יְהוָה֙ לִפְנֵי֙ עֲדַ֣ת יִשְׂרָאֵ֔ל אֶ֥רֶץ מִקְנֶ֖ה הִ֑וא וְלַֽעֲבָדֶ֖יךָ מִקְנֶֽה׃ {ס}
</TD><TD>
אַרְעָא, דִּמְחָא יְיָ יָת יָתְבַהָא קֳדָם כְּנִשְׁתָּא דְּיִשְׂרָאֵל--אֲרַע כָּשְׁרָא לְבֵית בְּעִיר, הִיא; וּלְעַבְדָךְ, אִית בְּעִיר. {ס}
</TD></TR><TR><TD>
<A NAME="1119"> </A>
<B>לב,ה</B> וַיֹּֽאמְר֗וּ אִם־מָצָ֤אנוּ חֵן֙ בְּעֵינֶ֔יךָ יֻתַּ֞ן אֶת־הָאָ֧רֶץ הַזֹּ֛את לַֽעֲבָדֶ֖יךָ לַֽאֲחֻזָּ֑ה אַל־תַּֽעֲבִרֵ֖נוּ אֶת־הַיַּרְדֵּֽן׃
</TD><TD>
וַאֲמַרוּ, אִם אַשְׁכַּחְנָא רַחֲמִין בְּעֵינָךְ--תִּתְיְהֵיב אַרְעָא הָדָא לְעַבְדָךְ, לְאַחְסָנָא:  לָא תַּעְבְּרִנַּנָא, יָת יַרְדְּנָא. 
</TD></TR><TR><TD>
<A NAME="1120"> </A>
<B>לב,ו</B> וַיֹּ֣אמֶר מֹשֶׁ֔ה לִבְנֵי־גָ֖ד וְלִבְנֵ֣י רְאוּבֵ֑ן הַאַֽחֵיכֶ֗ם יָבֹ֨אוּ֙ לַמִּלְחָמָ֔ה וְאַתֶּ֖ם תֵּ֥שְׁבוּ פֹֽה׃
</TD><TD>
וַאֲמַר מֹשֶׁה, לִבְנֵי גָּד וְלִבְנֵי רְאוּבֵן:  הַאֲחֵיכוֹן, יֵיתוֹן לְאָגָחָא קְרָבָא, וְאַתּוּן, תִּתְּבוּן הָכָא. 
</TD></TR><TR><TD>
<A NAME="1121"> </A>
<B>לב,ז</B> וְלָ֣מָּה תנואון (תְנִיא֔וּן) אֶת־לֵ֖ב בְּנֵ֣י יִשְׂרָאֵ֑ל מֵֽעֲבֹר֙ אֶל־הָאָ֔רֶץ אֲשֶׁר־נָתַ֥ן לָהֶ֖ם יְהוָֽה׃
</TD><TD>
וּלְמָא תּוֹנוֹן, יָת לִבָּא דִּבְנֵי יִשְׂרָאֵל--מִלְּמִעְבַּר, לְאַרְעָא, דִּיהַב לְהוֹן, יְיָ. 
</TD></TR><TR><TD>
<A NAME="1122"> </A>
<B>לב,ח</B> כֹּ֥ה עָשׂ֖וּ אֲבֹֽתֵיכֶ֑ם בְּשָׁלְחִ֥י אֹתָ֛ם מִקָּדֵ֥שׁ בַּרְנֵ֖עַ לִרְא֥וֹת אֶת־הָאָֽרֶץ׃
</TD><TD>
כְּדֵין עֲבַדוּ, אֲבָהָתְכוֹן, כַּד שְׁלַחִית יָתְהוֹן מֵרְקַם גֵּיאָה, לְמִחְזֵי יָת אַרְעָא. 
</TD></TR><TR><TD>
<A NAME="1123"> </A>
<B>לב,ט</B> וַֽיַּעֲל֞וּ עַד־נַ֣חַל אֶשְׁכּ֗וֹל וַיִּרְאוּ֙ אֶת־הָאָ֔רֶץ וַיָּנִ֕יאוּ אֶת־לֵ֖ב בְּנֵ֣י יִשְׂרָאֵ֑ל לְבִלְתִּי־בֹא֙ אֶל־הָאָ֔רֶץ אֲשֶׁר־נָתַ֥ן לָהֶ֖ם יְהוָֽה׃
</TD><TD>
וּסְלִיקוּ עַד נַחְלָא דְּאֶתְכָּלָא, וַחֲזוֹ יָת אַרְעָא, וְאוֹנִיאוּ, יָת לִבָּא דִּבְנֵי יִשְׂרָאֵל--בְּדִיל דְּלָא לְמֵיעַל, לְאַרְעָא, דִּיהַב לְהוֹן, יְיָ. 
</TD></TR><TR><TD>
<A NAME="1124"> </A>
<B>לב,י</B> וַיִּֽחַר־אַ֥ף יְהוָ֖ה בַּיּ֣וֹם הַה֑וּא וַיִּשָּׁבַ֖ע לֵאמֹֽר׃
</TD><TD>
וּתְקֵיף רֻגְזָא דַּייָ, בְּיוֹמָא הַהוּא; וְקַיֵּים, לְמֵימַר. 
</TD></TR><TR><TD>
<A NAME="1125"> </A>
<B>לב,יא</B> אִם־יִרְא֨וּ הָֽאֲנָשִׁ֜ים הָֽעֹלִ֣ים מִמִּצְרַ֗יִם מִבֶּ֨ן עֶשְׂרִ֤ים שָׁנָה֙ וָמַ֔עְלָה אֵ֚ת הָֽאֲדָמָ֔ה אֲשֶׁ֥ר נִשְׁבַּ֛עְתִּי לְאַבְרָהָ֥ם לְיִצְחָ֖ק וּֽלְיַעֲקֹ֑ב כִּ֥י לֹֽא־מִלְא֖וּ אַֽחֲרָֽי׃
</TD><TD>
אִם יִחְזוֹן גֻּבְרַיָּא דִּסְלִיקוּ מִמִּצְרַיִם, מִבַּר עַסְרִין שְׁנִין וּלְעֵילָא, יָת אַרְעָא, דְּקַיֵּימִית לְאַבְרָהָם לְיִצְחָק וּלְיַעֲקוֹב:  אֲרֵי לָא אַשְׁלִימוּ, בָּתַר דַּחְלְתִי. 
</TD></TR><TR><TD>
<A NAME="1126"> </A>
<B>לב,יב</B> בִּלְתִּ֞י כָּלֵ֤ב בֶּן־יְפֻנֶּה֙ הַקְּנִזִּ֔י וִֽיהוֹשֻׁ֖עַ בִּן־נ֑וּן כִּ֥י מִלְא֖וּ אַֽחֲרֵ֥י יְהוָֽה׃
</TD><TD>
אֱלָהֵין כָּלֵב בַּר יְפֻנֶּה, קְנִזָּאָה, וִיהוֹשׁוּעַ, בַּר נוּן:  אֲרֵי אַשְׁלִימוּ, בָּתַר דַּחְלְתָא דַּייָ. 
</TD></TR><TR><TD>
<A NAME="1127"> </A>
<B>לב,יג</B> וַיִּֽחַר־אַ֤ף יְהוָה֙ בְּיִשְׂרָאֵ֔ל וַיְנִעֵם֙ בַּמִּדְבָּ֔ר אַרְבָּעִ֖ים שָׁנָ֑ה עַד־תֹּם֙ כָּל־הַדּ֔וֹר הָֽעֹשֶׂ֥ה הָרַ֖ע בְּעֵינֵ֥י יְהוָֽה׃
</TD><TD>
וּתְקֵיף רֻגְזָא דַּייָ, בְּיִשְׂרָאֵל, וְאוֹחַרִנּוּן בְּמַדְבְּרָא, אַרְבְּעִין שְׁנִין--עַד דְּסָף, כָּל דָּרָא, דַּעֲבַד דְּבִישׁ, קֳדָם יְיָ. 
</TD></TR><TR><TD>
<A NAME="1128"> </A>
<B>לב,יד</B> וְהִנֵּ֣ה קַמְתֶּ֗ם תַּ֚חַת אֲבֹ֣תֵיכֶ֔ם תַּרְבּ֖וּת אֲנָשִׁ֣ים חַטָּאִ֑ים לִסְפּ֣וֹת ע֗וֹד עַ֛ל חֲר֥וֹן אַף־יְהוָ֖ה אֶל־יִשְׂרָאֵֽל׃
</TD><TD>
וְהָא קַמְתּוּן, בָּתַר אֲבָהָתְכוֹן--תַּלְמִידֵי, גֻּבְרַיָּא חַיָּבַיָּא:  לְאוֹסָפָא עוֹד, עַל תְּקוֹף רֻגְזָא דַּייָ--עַל יִשְׂרָאֵל. 
</TD></TR><TR><TD>
<A NAME="1129"> </A>
<B>לב,טו</B> כִּ֤י תְשׁוּבֻן֙ מֵֽאַחֲרָ֔יו וְיָסַ֣ף ע֔וֹד לְהַנִּיח֖וֹ בַּמִּדְבָּ֑ר וְשִֽׁחַתֶּ֖ם לְכָל־הָעָ֥ם הַזֶּֽה׃ {ס}
</TD><TD>
אֲרֵי תְּתוּבוּן, מִבָּתַר דַּחְלְתֵיהּ, וְיוֹסֵיף עוֹד, לְאוֹחָרוּתְהוֹן בְּמַדְבְּרָא; וּתְחַבְּלוּן, לְכָל עַמָּא הָדֵין. {ס}
</TD></TR><TR><TD>
<A NAME="1130"> </A>
<B>לב,טז</B> וַיִּגְּשׁ֤וּ אֵלָיו֙ וַיֹּ֣אמְר֔וּ גִּדְרֹ֥ת צֹ֛אן נִבְנֶ֥ה לְמִקְנֵ֖נוּ פֹּ֑ה וְעָרִ֖ים לְטַפֵּֽנוּ׃
</TD><TD>
וּקְרִיבוּ לְוָתֵיהּ וַאֲמַרוּ, חַטְרִין דְּעָן נִבְנֵי לִבְעִירַנָא הָכָא, וְקִרְוִין, לְטַפְלַנָא. 
</TD></TR><TR><TD>
<A NAME="1131"> </A>
<B>לב,יז</B> וַֽאֲנַ֜חְנוּ נֵֽחָלֵ֣ץ חֻשִׁ֗ים לִפְנֵי֙ בְּנֵ֣י יִשְׂרָאֵ֔ל עַ֛ד אֲשֶׁ֥ר אִם־הֲבִֽיאֹנֻ֖ם אֶל־מְקוֹמָ֑ם וְיָשַׁ֤ב טַפֵּ֨נוּ֙ בְּעָרֵ֣י הַמִּבְצָ֔ר מִפְּנֵ֖י יֹֽשְׁבֵ֥י הָאָֽרֶץ׃
</TD><TD>
וַאֲנַחְנָא נִזְדָּרַז מַבְּעִין, קֳדָם בְּנֵי יִשְׂרָאֵל, עַד דְּנַעֵילִנּוּן, לַאֲתַרְהוֹן; וְיִתֵּיב טַפְלַנָא בְּקִרְוִין כְּרִיכָן, מִן קֳדָם יָתְבֵי אַרְעָא. 
</TD></TR><TR><TD>
<A NAME="1132"> </A>
<B>לב,יח</B> לֹ֥א נָשׁ֖וּב אֶל־בָּתֵּ֑ינוּ עַ֗ד הִתְנַחֵל֙ בְּנֵ֣י יִשְׂרָאֵ֔ל אִ֖ישׁ נַֽחֲלָתֽוֹ׃
</TD><TD>
לָא נְתוּב, לְבָתַּנָא--עַד, דְּיַחְסְנוּן בְּנֵי יִשְׂרָאֵל, גְּבַר, אַחְסָנְתֵיהּ. 
</TD></TR><TR><TD>
<A NAME="1133"> </A>
<B>לב,יט</B> כִּ֣י לֹ֤א נִנְחַל֙ אִתָּ֔ם מֵעֵ֥בֶר לַיַּרְדֵּ֖ן וָהָ֑לְאָה כִּ֣י בָ֤אָה נַֽחֲלָתֵ֨נוּ֙ אֵלֵ֔ינוּ מֵעֵ֥בֶר הַיַּרְדֵּ֖ן מִזְרָֽחָה׃ {פ}
</TD><TD>
אֲרֵי לָא נַחְסֵין עִמְּהוֹן, מֵעִבְרָא לְיַרְדְּנָא וּלְהַלְאָה:  אֲרֵי קַבֵּילְנָא אַחְסָנְתַנָא לַנָא, מֵעִבְרָא לְיַרְדְּנָא מַדְנְחָא. {פ}
</TD></TR><TR><TD>
<A NAME="1134"> </A>
<B>לב,כ</B> וַיֹּ֤אמֶר אֲלֵיהֶם֙ מֹשֶׁ֔ה אִֽם־תַּעֲשׂ֖וּן אֶת־הַדָּבָ֣ר הַזֶּ֑ה אִם־תֵּחָ֥לְצ֛וּ לִפְנֵ֥י יְהוָ֖ה לַמִּלְחָמָֽה׃
</TD><TD>
וַאֲמַר לְהוֹן מֹשֶׁה, אִם תַּעְבְּדוּן יָת פִּתְגָמָא הָדֵין:  אִם תִּזְדָּרְזוּן קֳדָם עַמָּא דַּייָ, לִקְרָבָא. 
</TD></TR><TR><TD>
<A NAME="1135"> </A>
<B>לב,כא</B> וְעָבַ֨ר לָכֶ֧ם כָּל־חָל֛וּץ אֶת־הַיַּרְדֵּ֖ן לִפְנֵ֣י יְהוָ֑ה עַ֧ד הֽוֹרִישׁ֛וֹ אֶת־אֹֽיְבָ֖יו מִפָּנָֽיו׃
</TD><TD>
וְיִעְבַּר לְכוֹן כָּל דִּמְזָרַז יָת יַרְדְּנָא, קֳדָם עַמָּא דַּייָ, עַד דִּיתָרֵיךְ יָת בַּעֲלֵי דְּבָבוֹהִי, מִן קֳדָמוֹהִי. 
</TD></TR><TR><TD>
<A NAME="1136"> </A>
<B>לב,כב</B> וְנִכְבְּשָׁ֨ה הָאָ֜רֶץ לִפְנֵ֤י יְהוָה֙ וְאַחַ֣ר תָּשֻׁ֔בוּ וִֽהְיִיתֶ֧ם נְקִיִּ֛ם מֵֽיְהוָ֖ה וּמִיִּשְׂרָאֵ֑ל וְ֠הָֽיְתָה הָאָ֨רֶץ הַזֹּ֥את לָכֶ֛ם לַֽאֲחֻזָּ֖ה לִפְנֵ֥י יְהוָֽה׃
</TD><TD>
וְתִתְכְּבֵישׁ אַרְעָא קֳדָם עַמָּא דַּייָ, וּבָתַר כֵּין תְּתוּבוּן--וּתְהוֹן זַכָּאִין קֳדָם יְיָ, וּמִיִּשְׂרָאֵל; וּתְהֵי אַרְעָא הָדָא לְכוֹן, לְאַחְסָנָא--קֳדָם יְיָ. 
</TD></TR><TR><TD>
<A NAME="1137"> </A>
<B>לב,כג</B> וְאִם־לֹ֤א תַֽעֲשׂוּן֙ כֵּ֔ן הִנֵּ֥ה חֲטָאתֶ֖ם לַֽיהוָ֑ה וּדְעוּ֙ חַטַּאתְכֶ֔ם אֲשֶׁ֥ר תִּמְצָ֖א אֶתְכֶֽם׃
</TD><TD>
וְאִם לָא תַּעְבְּדוּן כֵּין, הָא חַבְתּוּן קֳדָם יְיָ; וְדַעוּ, חוֹבַתְכוֹן, דְּתַשְׁכַּח, יָתְכוֹן. 
</TD></TR><TR><TD>
<A NAME="1138"> </A>
<B>לב,כד</B> בְּנֽוּ־לָכֶ֤ם עָרִים֙ לְטַפְּכֶ֔ם וּגְדֵרֹ֖ת לְצֹנַֽאֲכֶ֑ם וְהַיֹּצֵ֥א מִפִּיכֶ֖ם תַּֽעֲשֽׂוּ׃
</TD><TD>
בְּנוֹ לְכוֹן קִרְוִין לְטַפְלְכוֹן, וְחַטְרִין לְעָנְכוֹן; וּדְיִפּוֹק מִפֻּמְּכוֹן, תַּעְבְּדוּן. 
</TD></TR><TR><TD>
<A NAME="1139"> </A>
<B>לב,כה</B> וַיֹּ֤אמֶר בְּנֵי־גָד֙ וּבְנֵ֣י רְאוּבֵ֔ן אֶל־מֹשֶׁ֖ה לֵאמֹ֑ר עֲבָדֶ֣יךָ יַֽעֲשׂ֔וּ כַּֽאֲשֶׁ֥ר אֲדֹנִ֖י מְצַוֶּֽה׃
</TD><TD>
וַאֲמַר בְּנֵי גָּד וּבְנֵי רְאוּבֵן, לְמֹשֶׁה לְמֵימַר:  עַבְדָךְ יַעְבְּדוּן, כְּמָא דְּרִבּוֹנִי מְפַקֵּיד. 
</TD></TR><TR><TD>
<A NAME="1140"> </A>
<B>לב,כו</B> טַפֵּ֣נוּ נָשֵׁ֔ינוּ מִקְנֵ֖נוּ וְכָל־בְּהֶמְתֵּ֑נוּ יִֽהְיוּ־שָׁ֖ם בְּעָרֵ֥י הַגִּלְעָֽד׃
</TD><TD>
טַפְלַנָא נְשַׁנָא, גֵּיתַנָא וְכָל בְּעִירַנָא--יְהוֹן תַּמָּן, בְּקִרְוֵי גִּלְעָד. 
</TD></TR><TR><TD>
<A NAME="1141"> </A>
<B>לב,כז</B> וַֽעֲבָדֶ֨יךָ יַֽעַבְר֜וּ כָּל־חֲל֥וּץ צָבָ֛א לִפְנֵ֥י יְהוָ֖ה לַמִּלְחָמָ֑ה כַּֽאֲשֶׁ֥ר אֲדֹנִ֖י דֹּבֵֽר׃
</TD><TD>
וְעַבְדָךְ יִעְבְּרוּן כָּל מְזָרַז חֵילָא, קֳדָם עַמָּא דַּייָ--לִקְרָבָא:  כְּמָא דְּרִבּוֹנִי, מְמַלֵּיל. 
</TD></TR><TR><TD>
<A NAME="1142"> </A>
<B>לב,כח</B> וַיְצַ֤ו לָהֶם֙ מֹשֶׁ֔ה אֵ֚ת אֶלְעָזָ֣ר הַכֹּהֵ֔ן וְאֵ֖ת יְהוֹשֻׁ֣עַ בִּן־נ֑וּן וְאֶת־רָאשֵׁ֛י אֲב֥וֹת הַמַּטּ֖וֹת לִבְנֵ֥י יִשְׂרָאֵֽל׃
</TD><TD>
וּפַקֵּיד לְהוֹן, מֹשֶׁה, יָת אֶלְעָזָר כָּהֲנָא, וְיָת יְהוֹשׁוּעַ בַּר נוּן; וְיָת רֵישֵׁי אֲבָהָת שִׁבְטַיָּא, לִבְנֵי יִשְׂרָאֵל. 
</TD></TR><TR><TD>
<A NAME="1143"> </A>
<B>לב,כט</B> וַיֹּ֨אמֶר מֹשֶׁ֜ה אֲלֵהֶ֗ם אִם־יַֽעַבְר֣וּ בְנֵי־גָ֣ד וּבְנֵֽי־רְאוּבֵ֣ן ׀ אִ֠תְּכֶם אֶֽת־הַיַּרְדֵּ֞ן כָּל־חָל֤וּץ לַמִּלְחָמָה֙ לִפְנֵ֣י יְהוָ֔ה וְנִכְבְּשָׁ֥ה הָאָ֖רֶץ לִפְנֵיכֶ֑ם וּנְתַתֶּ֥ם לָהֶ֛ם אֶת־אֶ֥רֶץ הַגִּלְעָ֖ד לַֽאֲחֻזָּֽה׃
</TD><TD>
וַאֲמַר מֹשֶׁה לְהוֹן, אִם יִעְבְּרוּן בְּנֵי גָּד וּבְנֵי רְאוּבֵן עִמְּכוֹן יָת יַרְדְּנָא כָּל דִּמְזָרַז לִקְרָבָא קֳדָם עַמָּא דַּייָ, וְתִתְכְּבֵישׁ אַרְעָא, קֳדָמֵיכוֹן--וְתִתְּנוּן לְהוֹן יָת אֲרַע גִּלְעָד, לְאַחְסָנָא. 
</TD></TR><TR><TD>
<A NAME="1144"> </A>
<B>לב,ל</B> וְאִם־לֹ֧א יַֽעַבְר֛וּ חֲלוּצִ֖ים אִתְּכֶ֑ם וְנֹֽאחֲז֥וּ בְתֹֽכְכֶ֖ם בְּאֶ֥רֶץ כְּנָֽעַן׃
</TD><TD>
וְאִם לָא יִעְבְּרוּן מְזָרְזִין, עִמְּכוֹן--וְיַחְסְנוּן בֵּינֵיכוֹן, בְּאַרְעָא דִּכְנָעַן. 
</TD></TR><TR><TD>
<A NAME="1145"> </A>
<B>לב,לא</B> וַיַּֽעֲנ֧וּ בְנֵי־גָ֛ד וּבְנֵ֥י רְאוּבֵ֖ן לֵאמֹ֑ר אֵת֩ אֲשֶׁ֨ר דִּבֶּ֧ר יְהוָ֛ה אֶל־עֲבָדֶ֖יךָ כֵּ֥ן נַֽעֲשֶֽׂה׃
</TD><TD>
וַאֲתִיבוּ בְּנֵי גָּד וּבְנֵי רְאוּבֵן, לְמֵימַר:  יָת דְּמַלֵּיל יְיָ לְעַבְדָךְ, כֵּין נַעֲבֵיד. 
</TD></TR><TR><TD>
<A NAME="1146"> </A>
<B>לב,לב</B> נַ֣חְנוּ נַֽעֲבֹ֧ר חֲלוּצִ֛ים לִפְנֵ֥י יְהוָ֖ה אֶ֣רֶץ כְּנָ֑עַן וְאִתָּ֨נוּ֙ אֲחֻזַּ֣ת נַֽחֲלָתֵ֔נוּ מֵעֵ֖בֶר לַיַּרְדֵּֽן׃
</TD><TD>
נַחְנָא נִעְבַּר מְזָרְזִין קֳדָם עַמָּא דַּייָ, לְאַרְעָא דִּכְנָעַן; וְעִמַּנָא אֲחֻדַּת אַחְסָנְתַנָא, מֵעִבְרָא לְיַרְדְּנָא. 
</TD></TR><TR><TD>
<A NAME="1147"> </A>
<B>לב,לג</B> וַיִּתֵּ֣ן לָהֶ֣ם ׀ מֹשֶׁ֡ה לִבְנֵי־גָד֩ וְלִבְנֵ֨י רְאוּבֵ֜ן וְלַֽחֲצִ֣י ׀ שֵׁ֣בֶט ׀ מְנַשֶּׁ֣ה בֶן־יוֹסֵ֗ף אֶת־מַמְלֶ֨כֶת֙ סִיחֹן֙ מֶ֣לֶךְ הָֽאֱמֹרִ֔י וְאֶ֨ת־מַמְלֶ֔כֶת ע֖וֹג מֶ֣לֶךְ הַבָּשָׁ֑ן הָאָ֗רֶץ לְעָרֶ֨יהָ֙ בִּגְבֻלֹ֔ת עָרֵ֥י הָאָ֖רֶץ סָבִֽיב׃
</TD><TD>
וִיהַב לְהוֹן מֹשֶׁה לִבְנֵי גָּד וְלִבְנֵי רְאוּבֵן וּלְפַלְגוּת שִׁבְטָא דִּמְנַשֶּׁה בַּר יוֹסֵף, יָת מַלְכוּתֵיהּ דְּסִיחוֹן מַלְכָּא אֱמוֹרָאָה, וְיָת מַלְכוּתֵיהּ, דְּעוֹג מַלְכָּא דְּמַתְנַן:  אַרְעָא, לְקִרְוַהָא בִּתְחוּמִין--קִרְוֵי אַרְעָא, סְחוֹר סְחוֹר. 
</TD></TR><TR><TD>
<A NAME="1148"> </A>
<B>לב,לד</B> וַיִּבְנ֣וּ בְנֵי־גָ֔ד אֶת־דִּיבֹ֖ן וְאֶת־עֲטָרֹ֑ת וְאֵ֖ת עֲרֹעֵֽר׃
</TD><TD>
וּבְנוֹ בְּנֵי גָּד, יָת דִּיבוֹן וְיָת עֲטָרוֹת, וְיָת, עֲרוֹעֵר. 
</TD></TR><TR><TD>
<A NAME="1149"> </A>
<B>לב,לה</B> וְאֶת־עַטְרֹ֥ת שׁוֹפָ֛ן וְאֶת־יַעְזֵ֖ר וְיָגְבְּהָֽה׃
</TD><TD>
וְיָת עַטְרוֹת שׁוֹפָן וְיָת יַעְזֵר, וְרָמָתָא. 
</TD></TR><TR><TD>
<A NAME="1150"> </A>
<B>לב,לו</B> וְאֶת־בֵּ֥ית נִמְרָ֖ה וְאֶת־בֵּ֣ית הָרָ֑ן עָרֵ֥י מִבְצָ֖ר וְגִדְרֹ֥ת צֹֽאן׃
</TD><TD>
וְיָת בֵּית נִמְרָה, וְיָת בֵּית הָרָן:  קִרְוִין כְּרִיכָן, וְחַטְרִין דְּעָן. 
</TD></TR><TR><TD>
<A NAME="1151"> </A>
<B>לב,לז</B> וּבְנֵ֤י רְאוּבֵן֙ בָּנ֔וּ אֶת־חֶשְׁבּ֖וֹן וְאֶת־אֶלְעָלֵ֑א וְאֵ֖ת קִרְיָתָֽיִם׃
</TD><TD>
וּבְנֵי רְאוּבֵן בְּנוֹ, יָת חֶשְׁבּוֹן וְיָת אֶלְעָלֵא, וְיָת, קִרְיָתָיִם. 
</TD></TR><TR><TD>
<A NAME="1152"> </A>
<B>לב,לח</B> וְאֶת־נְב֞וֹ וְאֶת־בַּ֧עַל מְע֛וֹן מֽוּסַבֹּ֥ת שֵׁ֖ם וְאֶת־שִׂבְמָ֑ה וַיִּקְרְא֣וּ בְשֵׁמֹ֔ת אֶת־שְׁמ֥וֹת הֶֽעָרִ֖ים אֲשֶׁ֥ר בָּנֽוּ׃
</TD><TD>
וְיָת נְבוֹ וְיָת בַּעַל מְעוֹן, מַקְּפָן שְׁמָהָן--וְיָת שִׂבְמָה; וּקְרוֹ בִּשְׁמָהָן, יָת שְׁמָהָת קִרְוַיָּא דִּבְנוֹ. 
</TD></TR><TR><TD>
<A NAME="1153"> </A>
<B>לב,לט</B> וַיֵּ֨לְכ֜וּ בְּנֵ֨י מָכִ֧יר בֶּן־מְנַשֶּׁ֛ה גִּלְעָ֖דָה וַֽיִּלְכְּדֻ֑הָ וַיּ֖וֹרֶשׁ אֶת־הָֽאֱמֹרִ֥י אֲשֶׁר־בָּֽהּ׃
</TD><TD>
וַאֲזַלוּ בְּנֵי מָכִיר בַּר מְנַשֶּׁה, לְגִלְעָד--וְכַבְשׁוּהָא; וְתָרֵיךְ, יָת אֱמוֹרָאָה דְּבַהּ. 
</TD></TR><TR><TD>
<A NAME="1154"> </A>
<B>לב,מ</B> וַיִּתֵּ֤ן מֹשֶׁה֙ אֶת־הַגִּלְעָ֔ד לְמָכִ֖יר בֶּן־מְנַשֶּׁ֑ה וַיֵּ֖שֶׁב בָּֽהּ׃
</TD><TD>
וִיהַב מֹשֶׁה יָת גִּלְעָד, לְמָכִיר בַּר מְנַשֶּׁה; וִיתֵיב, בַּהּ. 
</TD></TR><TR><TD>
<A NAME="1155"> </A>
<B>לב,מא</B> וְיָאִ֤יר בֶּן־מְנַשֶּׁה֙ הָלַ֔ךְ וַיִּלְכֹּ֖ד אֶת־חַוּֽ‍ֹתֵיהֶ֑ם וַיִּקְרָ֥א אֶתְהֶ֖ן חַוּ֥‍ֹת יָאִֽיר׃
</TD><TD>
וְיָאִיר בַּר מְנַשֶּׁה אֲזַל, וּכְבַשׁ יָת כַּפְרָנֵיהוֹן; וּקְרָא יָתְהוֹן, כַּפְרָנֵי יָאִיר. 
</TD></TR><TR><TD>
<A NAME="1156"> </A>
<B>לב,מב</B> וְנֹ֣בַח הָלַ֔ךְ וַיִּלְכֹּ֥ד אֶת־קְנָ֖ת וְאֶת־בְּנֹתֶ֑יהָ וַיִּקְרָ֧א לָ֦ה נֹ֖בַח בִּשְׁמֽוֹ׃ {פ}
</TD><TD>
וְנֹבַח אֲזַל, וּכְבַשׁ יָת קְנָת וְיָת כַּפְרָנַהָא; וּקְרָא לַהּ נֹבַח, בִּשְׁמֵיהּ. {פ}
</TD></TR>
</TABLE>
</DIV></BODY></HTML>
