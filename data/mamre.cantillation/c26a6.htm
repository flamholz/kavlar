<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="cs.css" TYPE="text/css">
<TITLE>תנ"ך - תהילים פרק קו</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
תהילים - פרק
<A HREF="c2601.htm">א</A>
<A HREF="c2602.htm">ב</A>
<A HREF="c2603.htm">ג</A>
<A HREF="c2604.htm">ד</A>
<A HREF="c2605.htm">ה</A>
<A HREF="c2606.htm">ו</A>
<A HREF="c2607.htm">ז</A>
<A HREF="c2608.htm">ח</A>
<A HREF="c2609.htm">ט</A>
<A HREF="c2610.htm">י</A>
<A HREF="c2611.htm">יא</A>
<A HREF="c2612.htm">יב</A>
<A HREF="c2613.htm">יג</A>
<A HREF="c2614.htm">יד</A>
<A HREF="c2615.htm">טו</A>
<A HREF="c2616.htm">טז</A>
<A HREF="c2617.htm">יז</A>
<A HREF="c2618.htm">יח</A>
<A HREF="c2619.htm">יט</A>
<A HREF="c2620.htm">כ</A>
<A HREF="c2621.htm">כא</A>
<A HREF="c2622.htm">כב</A>
<A HREF="c2623.htm">כג</A>
<A HREF="c2624.htm">כד</A>
<A HREF="c2625.htm">כה</A>
<A HREF="c2626.htm">כו</A>
<A HREF="c2627.htm">כז</A>
<A HREF="c2628.htm">כח</A>
<A HREF="c2629.htm">כט</A>
<A HREF="c2630.htm">ל</A>
<A HREF="c2631.htm">לא</A>
<A HREF="c2632.htm">לב</A>
<A HREF="c2633.htm">לג</A>
<A HREF="c2634.htm">לד</A>
<A HREF="c2635.htm">לה</A>
<A HREF="c2636.htm">לו</A>
<A HREF="c2637.htm">לז</A>
<A HREF="c2638.htm">לח</A>
<A HREF="c2639.htm">לט</A>
<A HREF="c2640.htm">מ</A>
<A HREF="c2641.htm">מא</A>
<A HREF="c2642.htm">מב</A>
<A HREF="c2643.htm">מג</A>
<A HREF="c2644.htm">מד</A>
<A HREF="c2645.htm">מה</A>
<A HREF="c2646.htm">מו</A>
<A HREF="c2647.htm">מז</A>
<A HREF="c2648.htm">מח</A>
<A HREF="c2649.htm">מט</A>
<A HREF="c2650.htm">נ</A>
<A HREF="c2651.htm">נא</A>
<A HREF="c2652.htm">נב</A>
<A HREF="c2653.htm">נג</A>
<A HREF="c2654.htm">נד</A>
<A HREF="c2655.htm">נה</A>
<A HREF="c2656.htm">נו</A>
<A HREF="c2657.htm">נז</A>
<A HREF="c2658.htm">נח</A>
<A HREF="c2659.htm">נט</A>
<A HREF="c2660.htm">ס</A>
<A HREF="c2661.htm">סא</A>
<A HREF="c2662.htm">סב</A>
<A HREF="c2663.htm">סג</A>
<A HREF="c2664.htm">סד</A>
<A HREF="c2665.htm">סה</A>
<A HREF="c2666.htm">סו</A>
<A HREF="c2667.htm">סז</A>
<A HREF="c2668.htm">סח</A>
<A HREF="c2669.htm">סט</A>
<A HREF="c2670.htm">ע</A>
<A HREF="c2671.htm">עא</A>
<A HREF="c2672.htm">עב</A>
<A HREF="c2673.htm">עג</A>
<A HREF="c2674.htm">עד</A>
<A HREF="c2675.htm">עה</A>
<A HREF="c2676.htm">עו</A>
<A HREF="c2677.htm">עז</A>
<A HREF="c2678.htm">עח</A>
<A HREF="c2679.htm">עט</A>
<A HREF="c2680.htm">פ</A>
<A HREF="c2681.htm">פא</A>
<A HREF="c2682.htm">פב</A>
<A HREF="c2683.htm">פג</A>
<A HREF="c2684.htm">פד</A>
<A HREF="c2685.htm">פה</A>
<A HREF="c2686.htm">פו</A>
<A HREF="c2687.htm">פז</A>
<A HREF="c2688.htm">פח</A>
<A HREF="c2689.htm">פט</A>
<A HREF="c2690.htm">צ</A>
<A HREF="c2691.htm">צא</A>
<A HREF="c2692.htm">צב</A>
<A HREF="c2693.htm">צג</A>
<A HREF="c2694.htm">צד</A>
<A HREF="c2695.htm">צה</A>
<A HREF="c2696.htm">צו</A>
<A HREF="c2697.htm">צז</A>
<A HREF="c2698.htm">צח</A>
<A HREF="c2699.htm">צט</A>
<A HREF="c26a0.htm">ק</A>
<A HREF="c26a1.htm">קא</A>
<A HREF="c26a2.htm">קב</A>
<A HREF="c26a3.htm">קג</A>
<A HREF="c26a4.htm">קד</A>
<A HREF="c26a5.htm">קה</A>
קו
<A HREF="c26a7.htm">קז</A>
<A HREF="c26a8.htm">קח</A>
<A HREF="c26a9.htm">קט</A>
<A HREF="c26b0.htm">קי</A>
<A HREF="c26b1.htm">קיא</A>
<A HREF="c26b2.htm">קיב</A>
<A HREF="c26b3.htm">קיג</A>
<A HREF="c26b4.htm">קיד</A>
<A HREF="c26b5.htm">קטו</A>
<A HREF="c26b6.htm">קטז</A>
<A HREF="c26b7.htm">קיז</A>
<A HREF="c26b8.htm">קיח</A>
<A HREF="c26b9.htm">קיט</A>
<A HREF="c26c0.htm">קכ</A>
<A HREF="c26c1.htm">קכא</A>
<A HREF="c26c2.htm">קכב</A>
<A HREF="c26c3.htm">קכג</A>
<A HREF="c26c4.htm">קכד</A>
<A HREF="c26c5.htm">קכה</A>
<A HREF="c26c6.htm">קכו</A>
<A HREF="c26c7.htm">קכז</A>
<A HREF="c26c8.htm">קכח</A>
<A HREF="c26c9.htm">קכט</A>
<A HREF="c26d0.htm">קל</A>
<A HREF="c26d1.htm">קלא</A>
<A HREF="c26d2.htm">קלב</A>
<A HREF="c26d3.htm">קלג</A>
<A HREF="c26d4.htm">קלד</A>
<A HREF="c26d5.htm">קלה</A>
<A HREF="c26d6.htm">קלו</A>
<A HREF="c26d7.htm">קלז</A>
<A HREF="c26d8.htm">קלח</A>
<A HREF="c26d9.htm">קלט</A>
<A HREF="c26e0.htm">קמ</A>
<A HREF="c26e1.htm">קמא</A>
<A HREF="c26e2.htm">קמב</A>
<A HREF="c26e3.htm">קמג</A>
<A HREF="c26e4.htm">קמד</A>
<A HREF="c26e5.htm">קמה</A>
<A HREF="c26e6.htm">קמו</A>
<A HREF="c26e7.htm">קמז</A>
<A HREF="c26e8.htm">קמח</A>
<A HREF="c26e9.htm">קמט</A>
<A HREF="c26f0.htm">קנ</A>
</P>
<HR>

<H1>תהילים פרק קו</H1>

<A NAME="1"> </A>
<P><B>א</B> הַ֥לְלוּ יָ֨הּ ׀<BR>הוֹד֣וּ לַֽיהוָ֣ה כִּי־ט֑וֹב    כִּ֖י לְעוֹלָ֣ם חַסְדּֽוֹ׃<BR>
<A NAME="2"> </A>
<B>ב</B> מִ֗י יְ֭מַלֵּל גְּבוּר֣וֹת יְהוָ֑ה    יַ֝שְׁמִ֗יעַ כָּל־תְּהִלָּתֽוֹ׃<BR>
<A NAME="3"> </A>
<B>ג</B> אַ֭שְׁרֵי שֹֽׁמְרֵ֣י מִשְׁפָּ֑ט    עֹשֵׂ֖ה צְדָקָ֣ה בְכָל־עֵֽת׃<BR>
<A NAME="4"> </A>
<B>ד</B> זָכְרֵ֣נִי יְ֭הוָה בִּרְצ֣וֹן עַמֶּ֑ךָ    פָּ֝קְדֵ֗נִי בִּישֽׁוּעָתֶֽךָ׃<BR>
<A NAME="5"> </A>
<B>ה</B> לִרְא֤וֹת ׀ בְּט֘וֹבַ֤ת בְּחִירֶ֗יךָ    לִ֭שְׂמֹחַ בְּשִׂמְחַ֣ת גּוֹיֶ֑ךָ<BR>לְ֝הִתְהַלֵּ֗ל    עִם־נַֽחֲלָתֶֽךָ׃<BR>
<A NAME="6"> </A>
<B>ו</B> חָטָ֥אנוּ עִם־אֲבוֹתֵ֗ינוּ    הֶֽעֱוִ֥ינוּ הִרְשָֽׁעְנוּ׃<BR>
<A NAME="7"> </A>
<B>ז</B> אֲב֘וֹתֵ֤ינוּ בְמִצְרַ֨יִם ׀    לֹֽא־הִשְׂכִּ֬ילוּ נִפְלְאוֹתֶ֗יךָ <BR>לֹ֣א זָֽ֭כְרוּ    אֶת־רֹ֣ב חֲסָדֶ֑יךָ<BR>וַיַּמְר֖וּ עַל־יָ֣ם    בְּיַם־סֽוּף׃<BR>
<A NAME="8"> </A>
<B>ח</B> וַֽ֭יּוֹשִׁיעֵם לְמַ֣עַן שְׁמ֑וֹ    לְ֝הוֹדִ֗יעַ אֶת־גְּבֽוּרָתֽוֹ׃<BR>
<A NAME="9"> </A>
<B>ט</B> וַיִּגְעַ֣ר בְּיַם־ס֭וּף וַֽיֶּחֱרָ֑ב    וַיּֽוֹלִיכֵ֥ם בַּ֝תְּהֹמ֗וֹת כַּמִּדְבָּֽר׃<BR>
<A NAME="10"> </A>
<B>י</B> וַֽ֭יּוֹשִׁיעֵם מִיַּ֣ד שׂוֹנֵ֑א    וַ֝יִּגְאָלֵ֗ם מִיַּ֥ד אוֹיֵֽב׃<BR>
<A NAME="11"> </A>
<B>יא</B> וַיְכַסּוּ־מַ֥יִם צָֽרֵיהֶ֑ם    אֶחָ֥ד מֵ֝הֶ֗ם לֹ֣א נוֹתָֽר׃<BR>
<A NAME="12"> </A>
<B>יב</B> וַיַּֽאֲמִ֥ינוּ בִדְבָרָ֑יו    יָ֝שִׁ֗ירוּ תְּהִלָּתֽוֹ׃<BR>
<A NAME="13"> </A>
<B>יג</B> מִֽ֭הֲרוּ שָֽׁכְח֣וּ מַֽעֲשָׂ֑יו    לֹֽא־חִ֝כּ֗וּ לַֽעֲצָתֽוֹ׃<BR>
<A NAME="14"> </A>
<B>יד</B> וַיִּתְאַוּ֣וּ תַֽ֭אֲוָה בַּמִּדְבָּ֑ר    וַיְנַסּוּ־אֵ֝֗ל בִּֽישִׁימֽוֹן׃<BR>
<A NAME="15"> </A>
<B>טו</B> וַיִּתֵּ֣ן לָ֭הֶם שֶֽׁאֱלָתָ֑ם    וַיְשַׁלַּ֖ח רָז֣וֹן בְּנַפְשָֽׁם׃<BR>
<A NAME="16"> </A>
<B>טז</B> וַיְקַנְא֣וּ לְ֭מֹשֶׁה בַּֽמַּחֲנֶ֑ה    לְ֝אַֽהֲרֹ֗ן קְד֣וֹשׁ יְהוָֽה׃<BR>
<A NAME="17"> </A>
<B>יז</B> תִּפְתַּח־אֶ֭רֶץ וַתִּבְלַ֣ע דָּתָ֑ן    וַ֝תְּכַ֗ס עַל־עֲדַ֥ת אֲבִירָֽם׃<BR>
<A NAME="18"> </A>
<B>יח</B> וַתִּבְעַר־אֵ֥שׁ בַּֽעֲדָתָ֑ם    לֶֽ֝הָבָ֗ה תְּלַהֵ֥ט רְשָׁעִֽים׃<BR>
<A NAME="19"> </A>
<B>יט</B> יַֽעֲשׂוּ־עֵ֥גֶל בְּחֹרֵ֑ב    וַ֝יִּשְׁתַּֽחֲו֗וּ לְמַסֵּכָֽה׃<BR>
<A NAME="20"> </A>
<B>כ</B> וַיָּמִ֥ירוּ אֶת־כְּבוֹדָ֑ם    בְּתַבְנִ֥ית שׁ֝֗וֹר אֹכֵ֥ל עֵֽשֶׂב׃<BR>
<A NAME="21"> </A>
<B>כא</B> שָֽׁ֭כְחוּ אֵ֣ל מֽוֹשִׁיעָ֑ם    עֹשֶׂ֖ה גְדֹל֣וֹת בְּמִצְרָֽיִם׃<BR>
<A NAME="22"> </A>
<B>כב</B> נִ֭פְלָאוֹת בְּאֶ֣רֶץ חָ֑ם    נֽ֝וֹרָא֗וֹת עַל־יַם־סֽוּף׃<BR>
<A NAME="23"> </A>
<B>כג</B> וַיֹּ֗אמֶר    לְֽהַשְׁמִ֫ידָ֥ם<BR>לוּלֵ֡י מֹ֘שֶׁ֤ה בְחִיר֗וֹ    עָמַ֣ד בַּפֶּ֣רֶץ לְפָנָ֑יו<BR>לְהָשִׁ֥יב חֲ֝מָת֗וֹ    מֵֽהַשְׁחִֽית׃<BR>
<A NAME="24"> </A>
<B>כד</B> וַֽ֭יִּמְאֲסוּ בְּאֶ֣רֶץ חֶמְדָּ֑ה    לֹֽא־הֶ֝אֱמִ֗ינוּ לִדְבָרֽוֹ׃<BR>
<A NAME="25"> </A>
<B>כה</B> וַיֵּרָֽגְנ֥וּ בְאָֽהֳלֵיהֶ֑ם    לֹ֥א שָֽׁ֝מְע֗וּ בְּק֣וֹל יְהוָֽה׃<BR>
<A NAME="26"> </A>
<B>כו</B> וַיִּשָּׂ֣א יָד֣וֹ לָהֶ֑ם    לְהַפִּ֥יל א֝וֹתָ֗ם בַּמִּדְבָּֽר׃<BR>
<A NAME="27"> </A>
<B>כז</B> וּלְהַפִּ֣יל זַ֭רְעָם בַּגּוֹיִ֑ם    וּ֝לְזָֽרוֹתָ֗ם בָּֽאֲרָצֽוֹת׃<BR>
<A NAME="28"> </A>
<B>כח</B> וַ֭יִּצָּ֣מְדוּ לְבַ֣עַל פְּע֑וֹר    וַ֝יֹּֽאכְל֗וּ זִבְחֵ֥י מֵתִֽים׃<BR>
<A NAME="29"> </A>
<B>כט</B> וַ֭יַּכְעִיסוּ בְּמַ֥עַלְלֵיהֶ֑ם    וַתִּפְרָץ־בָּ֝֗ם מַגֵּפָֽה׃<BR>
<A NAME="30"> </A>
<B>ל</B> וַיַּֽעֲמֹ֣ד פִּֽ֭ינְחָס וַיְפַלֵּ֑ל    וַ֝תֵּֽעָצַ֗ר הַמַּגֵּפָֽה׃<BR>
<A NAME="31"> </A>
<B>לא</B> וַתֵּחָ֣שֶׁב ל֭וֹ לִצְדָקָ֑ה    לְדֹ֥ר וָ֝דֹ֗ר עַד־עוֹלָֽם׃<BR>
<A NAME="32"> </A>
<B>לב</B> וַ֭יַּקְצִיפוּ עַל־מֵ֥י מְרִיבָ֑ה    וַיֵּ֥רַע לְ֝מֹשֶׁ֗ה בַּֽעֲבוּרָֽם׃<BR>
<A NAME="33"> </A>
<B>לג</B> כִּֽי־הִמְר֥וּ אֶת־רוּח֑וֹ    וַ֝יְבַטֵּ֗א בִּשְׂפָתָֽיו׃<BR>
<A NAME="34"> </A>
<B>לד</B> לֹֽא־הִ֭שְׁמִידוּ אֶת־הָֽעַמִּ֑ים    אֲשֶׁ֤ר אָמַ֖ר יְהוָ֣ה לָהֶֽם׃<BR>
<A NAME="35"> </A>
<B>לה</B> וַיִּתְעָֽרְב֥וּ בַגּוֹיִ֑ם    וַֽ֝יִּלְמְד֗וּ מַֽעֲשֵׂיהֶֽם׃<BR>
<A NAME="36"> </A>
<B>לו</B> וַיַּֽעַבְד֥וּ אֶת־עֲצַבֵּיהֶ֑ם    וַיִּֽהְי֖וּ לָהֶ֣ם לְמוֹקֵֽשׁ׃<BR>
<A NAME="37"> </A>
<B>לז</B> וַיִּזְבְּח֣וּ אֶת־בְּ֭נֵיהֶם וְאֶת־בְּנֽוֹתֵיהֶ֗ם    לַשֵּׁדִֽים׃<BR>
<A NAME="38"> </A>
<B>לח</B> וַיִּ֥שְׁפְּכ֨וּ דָ֪ם נָקִ֡י דַּם־בְּנֵ֘יהֶ֤ם וּֽבְנוֹתֵיהֶ֗ם    אֲשֶׁ֣ר זִ֭בְּחוּ לַֽעֲצַבֵּ֣י כְנָ֑עַן<BR>וַתֶּֽחֱנַ֥ף הָ֝אָ֗רֶץ    בַּדָּמִֽים׃<BR>
<A NAME="39"> </A>
<B>לט</B> וַיִּטְמְא֥וּ בְמַֽעֲשֵׂיהֶ֑ם    וַ֝יִּזְ֗נוּ בְּמַ֥עַלְלֵיהֶֽם׃<BR>
<A NAME="40"> </A>
<B>מ</B> וַיִּֽחַר־אַ֣ף יְהוָ֣ה בְּעַמּ֑וֹ    וַ֝יְתָעֵ֗ב אֶת־נַֽחֲלָתֽוֹ׃<BR>
<A NAME="41"> </A>
<B>מא</B> וַיִּתְּנֵ֥ם בְּיַד־גּוֹיִ֑ם    וַֽיִּמְשְׁל֥וּ בָ֝הֶ֗ם שֹֽׂנְאֵיהֶֽם׃<BR>
<A NAME="42"> </A>
<B>מב</B> וַיִּלְחָצ֥וּם אֽוֹיְבֵיהֶ֑ם    וַ֝יִּכָּֽנְע֗וּ תַּ֣חַת יָדָֽם׃<BR>
<A NAME="43"> </A>
<B>מג</B> פְּעָמִ֥ים רַבּ֗וֹת    יַצִּ֫ילֵ֥ם<BR>וְ֭הֵמָּה יַמְר֣וּ בַֽעֲצָתָ֑ם    וַ֝יָּמֹ֗כּוּ בַּֽעֲו‍ֹנָֽם׃<BR>
<A NAME="44"> </A>
<B>מד</B> וַ֭יַּרְא בַּצַּ֣ר לָהֶ֑ם    בְּ֝שָׁמְע֗וֹ אֶת־רִנָּתָֽם׃<BR>
<A NAME="45"> </A>
<B>מה</B> וַיִּזְכֹּ֣ר לָהֶ֣ם בְּרִית֑וֹ    וַ֝יִּנָּחֵ֗ם כְּרֹ֣ב חֲסָדָֽו׃<BR>
<A NAME="46"> </A>
<B>מו</B> וַיִּתֵּ֣ן אוֹתָ֣ם לְרַֽחֲמִ֑ים    לִ֝פְנֵ֗י כָּל־שֽׁוֹבֵיהֶֽם׃<BR>
<A NAME="47"> </A>
<B>מז</B> הֽוֹשִׁיעֵ֨נוּ ׀ יְה֘וָ֤ה אֱלֹהֵ֗ינוּ    וְקַבְּצֵנוּ֮ מִֽן־הַגּ֫וֹיִ֥ם<BR>לְ֭הֹדוֹת לְשֵׁ֣ם קָדְשֶׁ֑ךָ    לְ֝הִשְׁתַּבֵּ֗חַ בִּתְהִלָּתֶֽךָ׃<BR>
<A NAME="48"> </A>
<B>מח</B> בָּ֤רֽוּךְ יְהוָ֨ה אֱלֹהֵ֪י יִשְׂרָאֵ֡ל    מִן־הָ֤עוֹלָ֨ם ׀ וְעַ֬ד הָֽעוֹלָ֗ם <BR>וְאָמַ֖ר כָּל־הָעָ֥ם    אָמֵ֗ן<BR>הַֽלְלוּ־יָֽהּ׃</P>

<HR>
<P CLASS=s>
<A HREF="c0.htm">תנ"ך</A> -
תהילים - פרק
<A HREF="c2601.htm">א</A>
<A HREF="c2602.htm">ב</A>
<A HREF="c2603.htm">ג</A>
<A HREF="c2604.htm">ד</A>
<A HREF="c2605.htm">ה</A>
<A HREF="c2606.htm">ו</A>
<A HREF="c2607.htm">ז</A>
<A HREF="c2608.htm">ח</A>
<A HREF="c2609.htm">ט</A>
<A HREF="c2610.htm">י</A>
<A HREF="c2611.htm">יא</A>
<A HREF="c2612.htm">יב</A>
<A HREF="c2613.htm">יג</A>
<A HREF="c2614.htm">יד</A>
<A HREF="c2615.htm">טו</A>
<A HREF="c2616.htm">טז</A>
<A HREF="c2617.htm">יז</A>
<A HREF="c2618.htm">יח</A>
<A HREF="c2619.htm">יט</A>
<A HREF="c2620.htm">כ</A>
<A HREF="c2621.htm">כא</A>
<A HREF="c2622.htm">כב</A>
<A HREF="c2623.htm">כג</A>
<A HREF="c2624.htm">כד</A>
<A HREF="c2625.htm">כה</A>
<A HREF="c2626.htm">כו</A>
<A HREF="c2627.htm">כז</A>
<A HREF="c2628.htm">כח</A>
<A HREF="c2629.htm">כט</A>
<A HREF="c2630.htm">ל</A>
<A HREF="c2631.htm">לא</A>
<A HREF="c2632.htm">לב</A>
<A HREF="c2633.htm">לג</A>
<A HREF="c2634.htm">לד</A>
<A HREF="c2635.htm">לה</A>
<A HREF="c2636.htm">לו</A>
<A HREF="c2637.htm">לז</A>
<A HREF="c2638.htm">לח</A>
<A HREF="c2639.htm">לט</A>
<A HREF="c2640.htm">מ</A>
<A HREF="c2641.htm">מא</A>
<A HREF="c2642.htm">מב</A>
<A HREF="c2643.htm">מג</A>
<A HREF="c2644.htm">מד</A>
<A HREF="c2645.htm">מה</A>
<A HREF="c2646.htm">מו</A>
<A HREF="c2647.htm">מז</A>
<A HREF="c2648.htm">מח</A>
<A HREF="c2649.htm">מט</A>
<A HREF="c2650.htm">נ</A>
<A HREF="c2651.htm">נא</A>
<A HREF="c2652.htm">נב</A>
<A HREF="c2653.htm">נג</A>
<A HREF="c2654.htm">נד</A>
<A HREF="c2655.htm">נה</A>
<A HREF="c2656.htm">נו</A>
<A HREF="c2657.htm">נז</A>
<A HREF="c2658.htm">נח</A>
<A HREF="c2659.htm">נט</A>
<A HREF="c2660.htm">ס</A>
<A HREF="c2661.htm">סא</A>
<A HREF="c2662.htm">סב</A>
<A HREF="c2663.htm">סג</A>
<A HREF="c2664.htm">סד</A>
<A HREF="c2665.htm">סה</A>
<A HREF="c2666.htm">סו</A>
<A HREF="c2667.htm">סז</A>
<A HREF="c2668.htm">סח</A>
<A HREF="c2669.htm">סט</A>
<A HREF="c2670.htm">ע</A>
<A HREF="c2671.htm">עא</A>
<A HREF="c2672.htm">עב</A>
<A HREF="c2673.htm">עג</A>
<A HREF="c2674.htm">עד</A>
<A HREF="c2675.htm">עה</A>
<A HREF="c2676.htm">עו</A>
<A HREF="c2677.htm">עז</A>
<A HREF="c2678.htm">עח</A>
<A HREF="c2679.htm">עט</A>
<A HREF="c2680.htm">פ</A>
<A HREF="c2681.htm">פא</A>
<A HREF="c2682.htm">פב</A>
<A HREF="c2683.htm">פג</A>
<A HREF="c2684.htm">פד</A>
<A HREF="c2685.htm">פה</A>
<A HREF="c2686.htm">פו</A>
<A HREF="c2687.htm">פז</A>
<A HREF="c2688.htm">פח</A>
<A HREF="c2689.htm">פט</A>
<A HREF="c2690.htm">צ</A>
<A HREF="c2691.htm">צא</A>
<A HREF="c2692.htm">צב</A>
<A HREF="c2693.htm">צג</A>
<A HREF="c2694.htm">צד</A>
<A HREF="c2695.htm">צה</A>
<A HREF="c2696.htm">צו</A>
<A HREF="c2697.htm">צז</A>
<A HREF="c2698.htm">צח</A>
<A HREF="c2699.htm">צט</A>
<A HREF="c26a0.htm">ק</A>
<A HREF="c26a1.htm">קא</A>
<A HREF="c26a2.htm">קב</A>
<A HREF="c26a3.htm">קג</A>
<A HREF="c26a4.htm">קד</A>
<A HREF="c26a5.htm">קה</A>
קו
<A HREF="c26a7.htm">קז</A>
<A HREF="c26a8.htm">קח</A>
<A HREF="c26a9.htm">קט</A>
<A HREF="c26b0.htm">קי</A>
<A HREF="c26b1.htm">קיא</A>
<A HREF="c26b2.htm">קיב</A>
<A HREF="c26b3.htm">קיג</A>
<A HREF="c26b4.htm">קיד</A>
<A HREF="c26b5.htm">קטו</A>
<A HREF="c26b6.htm">קטז</A>
<A HREF="c26b7.htm">קיז</A>
<A HREF="c26b8.htm">קיח</A>
<A HREF="c26b9.htm">קיט</A>
<A HREF="c26c0.htm">קכ</A>
<A HREF="c26c1.htm">קכא</A>
<A HREF="c26c2.htm">קכב</A>
<A HREF="c26c3.htm">קכג</A>
<A HREF="c26c4.htm">קכד</A>
<A HREF="c26c5.htm">קכה</A>
<A HREF="c26c6.htm">קכו</A>
<A HREF="c26c7.htm">קכז</A>
<A HREF="c26c8.htm">קכח</A>
<A HREF="c26c9.htm">קכט</A>
<A HREF="c26d0.htm">קל</A>
<A HREF="c26d1.htm">קלא</A>
<A HREF="c26d2.htm">קלב</A>
<A HREF="c26d3.htm">קלג</A>
<A HREF="c26d4.htm">קלד</A>
<A HREF="c26d5.htm">קלה</A>
<A HREF="c26d6.htm">קלו</A>
<A HREF="c26d7.htm">קלז</A>
<A HREF="c26d8.htm">קלח</A>
<A HREF="c26d9.htm">קלט</A>
<A HREF="c26e0.htm">קמ</A>
<A HREF="c26e1.htm">קמא</A>
<A HREF="c26e2.htm">קמב</A>
<A HREF="c26e3.htm">קמג</A>
<A HREF="c26e4.htm">קמד</A>
<A HREF="c26e5.htm">קמה</A>
<A HREF="c26e6.htm">קמו</A>
<A HREF="c26e7.htm">קמז</A>
<A HREF="c26e8.htm">קמח</A>
<A HREF="c26e9.htm">קמט</A>
<A HREF="c26f0.htm">קנ</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c26a6')</SCRIPT></P>
</BODY></HTML>
