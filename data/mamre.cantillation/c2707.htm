<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="cs.css" TYPE="text/css">
<TITLE>תנ"ך - איוב פרק ז</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
איוב - פרק
<A HREF="c2701.htm">א</A>
<A HREF="c2702.htm">ב</A>
<A HREF="c2703.htm">ג</A>
<A HREF="c2704.htm">ד</A>
<A HREF="c2705.htm">ה</A>
<A HREF="c2706.htm">ו</A>
ז
<A HREF="c2708.htm">ח</A>
<A HREF="c2709.htm">ט</A>
<A HREF="c2710.htm">י</A>
<A HREF="c2711.htm">יא</A>
<A HREF="c2712.htm">יב</A>
<A HREF="c2713.htm">יג</A>
<A HREF="c2714.htm">יד</A>
<A HREF="c2715.htm">טו</A>
<A HREF="c2716.htm">טז</A>
<A HREF="c2717.htm">יז</A>
<A HREF="c2718.htm">יח</A>
<A HREF="c2719.htm">יט</A>
<A HREF="c2720.htm">כ</A>
<A HREF="c2721.htm">כא</A>
<A HREF="c2722.htm">כב</A>
<A HREF="c2723.htm">כג</A>
<A HREF="c2724.htm">כד</A>
<A HREF="c2725.htm">כה</A>
<A HREF="c2726.htm">כו</A>
<A HREF="c2727.htm">כז</A>
<A HREF="c2728.htm">כח</A>
<A HREF="c2729.htm">כט</A>
<A HREF="c2730.htm">ל</A>
<A HREF="c2731.htm">לא</A>
<A HREF="c2732.htm">לב</A>
<A HREF="c2733.htm">לג</A>
<A HREF="c2734.htm">לד</A>
<A HREF="c2735.htm">לה</A>
<A HREF="c2736.htm">לו</A>
<A HREF="c2737.htm">לז</A>
<A HREF="c2738.htm">לח</A>
<A HREF="c2739.htm">לט</A>
<A HREF="c2740.htm">מ</A>
<A HREF="c2741.htm">מא</A>
<A HREF="c2742.htm">מב</A>
</P>
<HR>

<H1>איוב פרק ז</H1>

<A NAME="1"> </A>
<P><B>א</B> הֲלֹֽא־צָבָ֣א לֶֽאֱנ֣וֹשׁ על־ (עֲלֵי־) אָ֑רֶץ    וְכִימֵ֖י שָׂכִ֣יר יָמָֽיו׃<BR>
<A NAME="2"> </A>
<B>ב</B> כְּעֶ֥בֶד יִשְׁאַף־צֵ֑ל    וּ֝כְשָׂכִ֗יר יְקַוֶּ֥ה פָֽעֳלֽוֹ׃<BR>
<A NAME="3"> </A>
<B>ג</B> כֵּ֤ן הָנְחַ֣לְתִּי לִ֭י יַרְחֵי־שָׁ֑וְא    וְלֵיל֥וֹת עָ֝מָ֗ל מִנּוּ־לִֽי׃<BR>
<A NAME="4"> </A>
<B>ד</B> אִם־שָׁכַ֗בְתִּי    וְאָמַ֗רְתִּי מָתַ֣י אָ֭קוּם וּמִדַּד־עָ֑רֶב<BR>וְשָׂבַ֖עְתִּי נְדֻדִ֣ים    עֲדֵי־נָֽשֶׁף׃<BR>
<A NAME="5"> </A>
<B>ה</B> לָ֘בַ֤שׁ בְּשָׂרִ֣י רִ֭מָּה ו<SMALL>ג</SMALL>יש (וְ<SMALL>ג֣</SMALL>וּשׁ) עָפָ֑ר    עוֹרִ֥י רָ֝גַ֗ע וַיִּמָּאֵֽס׃<BR>
<A NAME="6"> </A>
<B>ו</B> יָמַ֣י קַ֭לּוּ מִנִּי־אָ֑רֶג    וַ֝יִּכְל֗וּ בְּאֶ֣פֶס תִּקְוָֽה׃<BR>
<A NAME="7"> </A>
<B>ז</B> זְ֭כֹר כִּי־ר֣וּחַ חַיָּ֑י    לֹֽא־תָשׁ֥וּב עֵ֝ינִ֗י לִרְא֥וֹת טֽוֹב׃<BR>
<A NAME="8"> </A>
<B>ח</B> לֹֽא־תְ֭שׁוּרֵנִי עֵ֣ין רֹ֑אִי    עֵינֶ֖יךָ בִּ֣י וְאֵינֶֽנִּי׃<BR>
<A NAME="9"> </A>
<B>ט</B> כָּלָ֣ה עָ֭נָן וַיֵּלַ֑ךְ    כֵּ֥ן יוֹרֵ֥ד שְׁ֝א֗וֹל לֹ֣א יַֽעֲלֶֽה׃<BR>
<A NAME="10"> </A>
<B>י</B> לֹֽא־יָשׁ֣וּב ע֣וֹד לְבֵית֑וֹ    וְלֹֽא־יַכִּירֶ֖נּוּ ע֣וֹד מְקֹמֽוֹ׃<BR>
<A NAME="11"> </A>
<B>יא</B> גַּם־אֲנִי֮    לֹ֤א אֶֽחֱשָׂ֫ךְ פִּ֥י<BR>אֲֽ֭דַבְּרָה בְּצַ֣ר רוּחִ֑י    אָ֝שִׂ֗יחָה בְּמַ֣ר נַפְשִֽׁי׃<BR>
<A NAME="12"> </A>
<B>יב</B> הֲֽיָם־אָ֭נִי אִם־תַּנִּ֑ין    כִּֽי־תָשִׂ֖ים עָלַ֣י מִשְׁמָֽר׃<BR>
<A NAME="13"> </A>
<B>יג</B> כִּֽי־אָ֭מַרְתִּי תְּנַֽחֲמֵ֣נִי עַרְשִׂ֑י    יִשָּׂ֥א בְ֝שִׂיחִ֗י מִשְׁכָּבִֽי׃<BR>
<A NAME="14"> </A>
<B>יד</B> וְחִתַּתַּ֥נִי בַֽחֲלֹמ֑וֹת    וּֽמֵחֶזְיֹנ֥וֹת תְּבַֽעֲתַֽנִּי׃<BR>
<A NAME="15"> </A>
<B>טו</B> וַתִּבְחַ֣ר מַֽחֲנָ֣ק נַפְשִׁ֑י    מָ֝֗וֶת מֵֽעַצְמוֹתָֽי׃<BR>
<A NAME="16"> </A>
<B>טז</B> מָ֭אַסְתִּי לֹֽא־לְעֹלָ֣ם אֶֽחְיֶ֑ה    חֲדַ֥ל מִ֝מֶּ֗נִּי כִּי־הֶ֥בֶל יָמָֽי׃<BR>
<A NAME="17"> </A>
<B>יז</B> מָֽה־אֱ֭נוֹשׁ כִּ֣י תְגַדְּלֶ֑נּוּ    וְכִֽי־תָשִׁ֖ית אֵלָ֣יו לִבֶּֽךָ׃<BR>
<A NAME="18"> </A>
<B>יח</B> וַתִּפְקְדֶ֥נּוּ לִבְקָרִ֑ים    לִ֝רְגָעִ֗ים תִּבְחָנֶֽנּוּ׃<BR>
<A NAME="19"> </A>
<B>יט</B> כַּ֭מָּה לֹֽא־תִשְׁעֶ֣ה מִמֶּ֑נִּי    לֹֽא־תַ֝רְפֵּ֗נִי עַד־בִּלְעִ֥י רֻקִּֽי׃<BR>
<A NAME="20"> </A>
<B>כ</B> חָטָ֡אתִי מָ֤ה אֶפְעַ֨ל ׀ לָךְ֮    נֹצֵ֪ר הָֽאָ֫דָ֥ם<BR>לָ֤מָה שַׂמְתַּ֣נִי לְמִפְגָּ֣ע לָ֑ךְ    וָאֶֽהְיֶ֖ה עָלַ֣י לְמַשָּֽׂא׃<BR>
<A NAME="21"> </A>
<B>כא</B> וּמֶ֤ה ׀ לֹֽא־תִשָּׂ֣א פִשְׁעִי֮    וְתַֽעֲבִ֪יר אֶת־עֲו֫‍ֹנִ֥י<BR>כִּֽי־עַ֭תָּה לֶֽעָפָ֣ר אֶשְׁכָּ֑ב    וְשִׁ֖חַרְתַּ֣נִי וְאֵינֶֽנִּי׃</P>

<HR>
<P CLASS=s>
<A HREF="c0.htm">תנ"ך</A> -
איוב - פרק
<A HREF="c2701.htm">א</A>
<A HREF="c2702.htm">ב</A>
<A HREF="c2703.htm">ג</A>
<A HREF="c2704.htm">ד</A>
<A HREF="c2705.htm">ה</A>
<A HREF="c2706.htm">ו</A>
ז
<A HREF="c2708.htm">ח</A>
<A HREF="c2709.htm">ט</A>
<A HREF="c2710.htm">י</A>
<A HREF="c2711.htm">יא</A>
<A HREF="c2712.htm">יב</A>
<A HREF="c2713.htm">יג</A>
<A HREF="c2714.htm">יד</A>
<A HREF="c2715.htm">טו</A>
<A HREF="c2716.htm">טז</A>
<A HREF="c2717.htm">יז</A>
<A HREF="c2718.htm">יח</A>
<A HREF="c2719.htm">יט</A>
<A HREF="c2720.htm">כ</A>
<A HREF="c2721.htm">כא</A>
<A HREF="c2722.htm">כב</A>
<A HREF="c2723.htm">כג</A>
<A HREF="c2724.htm">כד</A>
<A HREF="c2725.htm">כה</A>
<A HREF="c2726.htm">כו</A>
<A HREF="c2727.htm">כז</A>
<A HREF="c2728.htm">כח</A>
<A HREF="c2729.htm">כט</A>
<A HREF="c2730.htm">ל</A>
<A HREF="c2731.htm">לא</A>
<A HREF="c2732.htm">לב</A>
<A HREF="c2733.htm">לג</A>
<A HREF="c2734.htm">לד</A>
<A HREF="c2735.htm">לה</A>
<A HREF="c2736.htm">לו</A>
<A HREF="c2737.htm">לז</A>
<A HREF="c2738.htm">לח</A>
<A HREF="c2739.htm">לט</A>
<A HREF="c2740.htm">מ</A>
<A HREF="c2741.htm">מא</A>
<A HREF="c2742.htm">מב</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c2707')</SCRIPT></P>
</BODY></HTML>
