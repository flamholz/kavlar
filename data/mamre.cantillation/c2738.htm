<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="cs.css" TYPE="text/css">
<TITLE>תנ"ך - איוב פרק לח</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
איוב - פרק
<A HREF="c2701.htm">א</A>
<A HREF="c2702.htm">ב</A>
<A HREF="c2703.htm">ג</A>
<A HREF="c2704.htm">ד</A>
<A HREF="c2705.htm">ה</A>
<A HREF="c2706.htm">ו</A>
<A HREF="c2707.htm">ז</A>
<A HREF="c2708.htm">ח</A>
<A HREF="c2709.htm">ט</A>
<A HREF="c2710.htm">י</A>
<A HREF="c2711.htm">יא</A>
<A HREF="c2712.htm">יב</A>
<A HREF="c2713.htm">יג</A>
<A HREF="c2714.htm">יד</A>
<A HREF="c2715.htm">טו</A>
<A HREF="c2716.htm">טז</A>
<A HREF="c2717.htm">יז</A>
<A HREF="c2718.htm">יח</A>
<A HREF="c2719.htm">יט</A>
<A HREF="c2720.htm">כ</A>
<A HREF="c2721.htm">כא</A>
<A HREF="c2722.htm">כב</A>
<A HREF="c2723.htm">כג</A>
<A HREF="c2724.htm">כד</A>
<A HREF="c2725.htm">כה</A>
<A HREF="c2726.htm">כו</A>
<A HREF="c2727.htm">כז</A>
<A HREF="c2728.htm">כח</A>
<A HREF="c2729.htm">כט</A>
<A HREF="c2730.htm">ל</A>
<A HREF="c2731.htm">לא</A>
<A HREF="c2732.htm">לב</A>
<A HREF="c2733.htm">לג</A>
<A HREF="c2734.htm">לד</A>
<A HREF="c2735.htm">לה</A>
<A HREF="c2736.htm">לו</A>
<A HREF="c2737.htm">לז</A>
לח
<A HREF="c2739.htm">לט</A>
<A HREF="c2740.htm">מ</A>
<A HREF="c2741.htm">מא</A>
<A HREF="c2742.htm">מב</A>
</P>
<HR>

<H1>איוב פרק לח</H1>

<A NAME="1"> </A>
<P><B>א</B> וַיַּֽעַן־יְהוָ֣ה אֶת־אִ֭יּוֹב מנהסערה (מִ֥ן ׀ הַסְּעָרָ֗ה)    וַיֹּאמַֽר׃<BR>
<A NAME="2"> </A>
<B>ב</B> מִ֤י זֶ֨ה ׀ מַחְשִׁ֖יךְ עֵצָ֥ה בְמִלִּ֗ין    בְּֽלִי־דָֽעַת׃<BR>
<A NAME="3"> </A>
<B>ג</B> אֱזָר־נָ֣א כְגֶ֣בֶר חֲלָצֶ֑יךָ    וְ֝אֶשְׁאָֽלְךָ֗ וְהֽוֹדִיעֵֽנִי׃<BR>
<A NAME="4"> </A>
<B>ד</B> אֵיפֹ֣ה הָ֭יִיתָ בְּיָסְדִי־אָ֑רֶץ    הַ֝גֵּ֗ד אִם־יָדַ֥עְתָּ בִינָֽה׃<BR>
<A NAME="5"> </A>
<B>ה</B> מִי־שָׂ֣ם מְ֭מַדֶּיהָ כִּ֣י תֵדָ֑ע    א֤וֹ מִֽי־נָטָ֖ה עָלֶ֣יהָ קָּֽו׃<BR>
<A NAME="6"> </A>
<B>ו</B> עַל־מָ֭ה אֲדָנֶ֣יהָ הָטְבָּ֑עוּ    א֥וֹ מִֽי־יָ֝רָ֗ה אֶ֣בֶן פִּנָּתָֽהּ׃<BR>
<A NAME="7"> </A>
<B>ז</B> בְּרָן־יַ֭חַד כּ֣וֹכְבֵי בֹ֑קֶר    וַ֝יָּרִ֗יעוּ כָּל־בְּנֵ֥י אֱלֹהִֽים׃<BR>
<A NAME="8"> </A>
<B>ח</B> וַיָּ֣סֶךְ בִּדְלָתַ֣יִם יָ֑ם    בְּ֝גִיח֗וֹ מֵרֶ֥חֶם יֵצֵֽא׃<BR>
<A NAME="9"> </A>
<B>ט</B> בְּשׂוּמִ֣י עָנָ֣ן לְבֻשׁ֑וֹ    וַֽ֝עֲרָפֶ֗ל חֲתֻלָּתֽוֹ׃<BR>
<A NAME="10"> </A>
<B>י</B> וָֽאֶשְׁבֹּ֣ר עָלָ֣יו חֻקִּ֑י    וָֽ֝אָשִׂ֗ים בְּרִ֣יחַ וּדְלָתָֽיִם׃<BR>
<A NAME="11"> </A>
<B>יא</B> וָֽאֹמַ֗ר עַד־פֹּ֣ה תָ֭בוֹא וְלֹ֣א תֹסִ֑יף    וּפֹֽא־יָ֝שִׁ֗ית בִּגְא֥וֹן גַּלֶּֽיךָ׃<BR>
<A NAME="12"> </A>
<B>יב</B> הֲֽ֭מִיָּמֶיךָ צִוִּ֣יתָ בֹּ֑קֶר    ידעתה שחר (יִדַּ֖עְתָּ הַשַּׁ֣חַר) מְקֹמֽוֹ׃<BR>
<A NAME="13"> </A>
<B>יג</B> לֶֽ֭אֱחֹז בְּכַנְפ֣וֹת הָאָ֑רֶץ    וְיִנָּֽעֲר֖וּ רְשָׁ<SUP>עִ֣</SUP>ים מִמֶּֽנָּה׃<BR>
<A NAME="14"> </A>
<B>יד</B> תִּ֭תְהַפֵּךְ כְּחֹ֣מֶר חוֹתָ֑ם    וְ֝יִֽתְיַצְּב֗וּ כְּמ֣וֹ לְבֽוּשׁ׃<BR>
<A NAME="15"> </A>
<B>טו</B> וְיִמָּנַ֣ע מֵֽרְשָׁ<SUP>עִ֣</SUP>ים אוֹרָ֑ם    וּזְר֥וֹעַ רָ֝מָ֗ה תִּשָּׁבֵֽר׃<BR>
<A NAME="16"> </A>
<B>טז</B> הֲ֭בָאתָ עַד־נִבְכֵי־יָ֑ם    וּבְחֵ֥קֶר תְּ֝ה֗וֹם הִתְהַלָּֽכְתָּ׃<BR>
<A NAME="17"> </A>
<B>יז</B> הֲנִגְל֣וּ לְ֭ךָ שַֽׁעֲרֵי־מָ֑וֶת    וְשַֽׁעֲרֵ֖י צַלְמָ֣וֶת תִּרְאֶֽה׃<BR>
<A NAME="18"> </A>
<B>יח</B> הִ֭תְבֹּנַנְתָּ עַד־רַֽחֲבֵי־אָ֑רֶץ    הַ֝גֵּ֗ד אִם־יָדַ֥עְתָּ כֻלָּֽהּ׃<BR>
<A NAME="19"> </A>
<B>יט</B> אֵי־זֶ֣ה הַ֭דֶּרֶךְ יִשְׁכָּן־א֑וֹר    וְ֝חֹ֗שֶׁךְ אֵי־זֶ֥ה מְקֹמֽוֹ׃<BR>
<A NAME="20"> </A>
<B>כ</B> כִּ֣י תִ֭קָּחֶנּוּ אֶל־גְּבוּל֑וֹ    וְכִֽי־תָ֝בִ֗ין נְתִיב֥וֹת בֵּיתֽוֹ׃<BR>
<A NAME="21"> </A>
<B>כא</B> יָ֭דַעְתָּ כִּי־אָ֣ז תִּוָּלֵ֑ד    וּמִסְפַּ֖ר יָמֶ֣יךָ רַבִּֽים׃<BR>
<A NAME="22"> </A>
<B>כב</B> הֲ֭בָאתָ אֶל־אֹֽצְר֣וֹת שָׁ֑לֶג    וְאֽוֹצְר֖וֹת בָּרָ֣ד תִּרְאֶֽה׃<BR>
<A NAME="23"> </A>
<B>כג</B> אֲשֶׁר־חָשַׂ֥כְתִּי לְעֶת־צָ֑ר    לְי֥וֹם קְ֝רָ֗ב וּמִלְחָמָֽה׃<BR>
<A NAME="24"> </A>
<B>כד</B> אֵי־זֶ֣ה הַ֭דֶּרֶךְ יֵחָ֣לֶק א֑וֹר    יָפֵ֖ץ קָדִ֣ים עֲלֵי־אָֽרֶץ׃<BR>
<A NAME="25"> </A>
<B>כה</B> מִֽי־פִלַּ֣ג לַשֶּׁ֣טֶף תְּעָלָ֑ה    וְ֝דֶ֗רֶךְ לַֽחֲזִ֥יז קֹלֽוֹת׃<BR>
<A NAME="26"> </A>
<B>כו</B> לְ֭הַמְטִיר עַל־אֶ֣רֶץ לֹא־אִ֑ישׁ    מִ֝דְבָּ֗ר לֹֽא־אָדָ֥ם בּֽוֹ׃<BR>
<A NAME="27"> </A>
<B>כז</B> לְהַשְׂבִּ֣יעַ שֹׁ֭אָה וּמְשֹׁאָ֑ה    וּ֝לְהַצְמִ֗יחַ מֹ֣צָא דֶֽשֶׁא׃<BR>
<A NAME="28"> </A>
<B>כח</B> הֲיֵשׁ־לַמָּטָ֥ר אָ֑ב    א֥וֹ מִֽי־ה֝וֹלִ֗יד אֶגְלֵי־טָֽל׃<BR>
<A NAME="29"> </A>
<B>כט</B> מִבֶּ֣טֶן מִ֭י יָצָ֣א הַקָּ֑רַח    וּכְפֹ֥ר שָׁ֝מַ֗יִם מִ֣י יְלָדֽוֹ׃<BR>
<A NAME="30"> </A>
<B>ל</B> כָּ֭אֶבֶן מַ֣יִם יִתְחַבָּ֑אוּ    וּפְנֵ֥י תְ֝ה֗וֹם יִתְלַכָּֽדוּ׃<BR>
<A NAME="31"> </A>
<B>לא</B> הַֽ֭תְקַשֵּׁר מַֽעֲדַנּ֣וֹת כִּימָ֑ה    אֽוֹ־מֹשְׁכ֖וֹת כְּסִ֣יל תְּפַתֵּֽחַ׃<BR>
<A NAME="32"> </A>
<B>לב</B> הֲתֹצִ֣יא מַזָּר֣וֹת בְּעִתּ֑וֹ    וְ֝עַ֗יִשׁ עַל־בָּנֶ֥יהָ תַנְחֵֽם׃<BR>
<A NAME="33"> </A>
<B>לג</B> הֲ֭יָדַעְתָּ חֻקּ֣וֹת שָׁמָ֑יִם    אִם־תָּשִׂ֖ים מִשְׁטָר֣וֹ בָאָֽרֶץ׃<BR>
<A NAME="34"> </A>
<B>לד</B> הֲתָרִ֣ים לָעָ֣ב קוֹלֶ֑ךָ    וְֽשִׁפְעַת־מַ֥יִם תְּכַסֶּֽךָּ׃<BR>
<A NAME="35"> </A>
<B>לה</B> הַֽתְשַׁלַּ֣ח בְּרָקִ֣ים וְיֵלֵ֑כוּ    וְיֹֽאמְר֖וּ לְךָ֣ הִנֵּֽנוּ׃<BR>
<A NAME="36"> </A>
<B>לו</B> מִי־שָׁ֭ת בַּטֻּח֣וֹת חָכְמָ֑ה    א֤וֹ מִֽי־נָתַ֖ן לַשֶּׂ֣כְוִי בִינָֽה׃<BR>
<A NAME="37"> </A>
<B>לז</B> מִֽי־יְסַפֵּ֣ר שְׁחָקִ֣ים בְּחָכְמָ֑ה    וְנִבְלֵ֥י שָׁ֝מַ֗יִם מִ֣י יַשְׁכִּֽיב׃<BR>
<A NAME="38"> </A>
<B>לח</B> בְּצֶ֣קֶת עָ֭פָר לַמּוּצָ֑ק    וּרְגָבִ֥ים יְדֻבָּֽקוּ׃<BR>
<A NAME="39"> </A>
<B>לט</B> הֲתָצ֣וּד לְלָבִ֣יא טָ֑רֶף    וְחַיַּ֖ת כְּפִירִ֣ים תְּמַלֵּֽא׃<BR>
<A NAME="40"> </A>
<B>מ</B> כִּֽי־יָשֹׁ֥חוּ בַמְּעוֹנ֑וֹת    יֵֽשְׁב֖וּ בַסֻּכָּ֣ה לְמוֹ־אָֽרֶב׃<BR>
<A NAME="41"> </A>
<B>מא</B> מִ֤י יָכִ֥ין לָֽעֹרֵ֗ב    צֵ֫יד֥וֹ<BR>כִּֽי־יְ֭לָדָו אֶל־אֵ֣ל יְשַׁוֵּ֑עוּ    יִ֝תְע֗וּ לִבְלִי־אֹֽכֶל׃</P>

<HR>
<P CLASS=s>
<A HREF="c0.htm">תנ"ך</A> -
איוב - פרק
<A HREF="c2701.htm">א</A>
<A HREF="c2702.htm">ב</A>
<A HREF="c2703.htm">ג</A>
<A HREF="c2704.htm">ד</A>
<A HREF="c2705.htm">ה</A>
<A HREF="c2706.htm">ו</A>
<A HREF="c2707.htm">ז</A>
<A HREF="c2708.htm">ח</A>
<A HREF="c2709.htm">ט</A>
<A HREF="c2710.htm">י</A>
<A HREF="c2711.htm">יא</A>
<A HREF="c2712.htm">יב</A>
<A HREF="c2713.htm">יג</A>
<A HREF="c2714.htm">יד</A>
<A HREF="c2715.htm">טו</A>
<A HREF="c2716.htm">טז</A>
<A HREF="c2717.htm">יז</A>
<A HREF="c2718.htm">יח</A>
<A HREF="c2719.htm">יט</A>
<A HREF="c2720.htm">כ</A>
<A HREF="c2721.htm">כא</A>
<A HREF="c2722.htm">כב</A>
<A HREF="c2723.htm">כג</A>
<A HREF="c2724.htm">כד</A>
<A HREF="c2725.htm">כה</A>
<A HREF="c2726.htm">כו</A>
<A HREF="c2727.htm">כז</A>
<A HREF="c2728.htm">כח</A>
<A HREF="c2729.htm">כט</A>
<A HREF="c2730.htm">ל</A>
<A HREF="c2731.htm">לא</A>
<A HREF="c2732.htm">לב</A>
<A HREF="c2733.htm">לג</A>
<A HREF="c2734.htm">לד</A>
<A HREF="c2735.htm">לה</A>
<A HREF="c2736.htm">לו</A>
<A HREF="c2737.htm">לז</A>
לח
<A HREF="c2739.htm">לט</A>
<A HREF="c2740.htm">מ</A>
<A HREF="c2741.htm">מא</A>
<A HREF="c2742.htm">מב</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c2738')</SCRIPT></P>
</BODY></HTML>
