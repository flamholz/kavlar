<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="c.css" TYPE="text/css">
<TITLE>תנ"ך - נחמיה פרק י</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
עזרא / נחמיה - עזרא פרק
<A HREF="c35a01.htm">א</A>
<A HREF="c35a02.htm">ב</A>
<A HREF="c35a03.htm">ג</A>
<A HREF="c35a04.htm">ד</A>
<A HREF="c35a05.htm">ה</A>
<A HREF="c35a06.htm">ו</A>
<A HREF="c35a07.htm">ז</A>
<A HREF="c35a08.htm">ח</A>
<A HREF="c35a09.htm">ט</A>
<A HREF="c35a10.htm">י</A>
- נחמיה פרק
<A HREF="c35b01.htm">א</A>
<A HREF="c35b02.htm">ב</A>
<A HREF="c35b03.htm">ג</A>
<A HREF="c35b04.htm">ד</A>
<A HREF="c35b05.htm">ה</A>
<A HREF="c35b06.htm">ו</A>
<A HREF="c35b07.htm">ז</A>
<A HREF="c35b08.htm">ח</A>
<A HREF="c35b09.htm">ט</A>
י
<A HREF="c35b11.htm">יא</A>
<A HREF="c35b12.htm">יב</A>
<A HREF="c35b13.htm">יג</A>
</P>
<HR>

<H1>נחמיה פרק י</H1>

<A NAME="1"> </A>
<P><B>א</B> וּבְכָל־זֹ֕את אֲנַ֛חְנוּ כֹּֽרְתִ֥ים אֲמָנָ֖ה וְכֹֽתְבִ֑ים וְעַל֙ הֶֽחָת֔וּם שָׂרֵ֥ינוּ לְוִיֵּ֖נוּ כֹּֽהֲנֵֽינוּ׃
<A NAME="2"> </A>
<B>ב</B> וְעַ֖ל הַֽחֲתוּמִ֑ים נְחֶמְיָ֧ה הַתִּרְשָׁ֛תָא בֶּן־חֲכַלְיָ֖ה וְצִדְקִיָּֽה׃
<A NAME="3"> </A>
<B>ג</B> שְׂרָיָ֥ה עֲזַרְיָ֖ה יִרְמְיָֽה׃
<A NAME="4"> </A>
<B>ד</B> פַּשְׁח֥וּר אֲמַרְיָ֖ה מַלְכִּיָּֽה׃
<A NAME="5"> </A>
<B>ה</B> חַטּ֥וּשׁ שְׁבַנְיָ֖ה מַלּֽוּךְ׃
<A NAME="6"> </A>
<B>ו</B> חָרִ֥ם מְרֵמ֖וֹת עֹֽבַדְיָֽה׃
<A NAME="7"> </A>
<B>ז</B> דָּֽנִיֵּ֥אל גִּנְּת֖וֹן בָּרֽוּךְ׃
<A NAME="8"> </A>
<B>ח</B> מְשֻׁלָּ֥ם אֲבִיָּ֖ה מִיָּמִֽן׃
<A NAME="9"> </A>
<B>ט</B> מַֽעַזְיָ֥ה בִלְגַּ֖י שְׁמַֽעְיָ֑ה אֵ֖לֶּה הַכֹּֽהֲנִֽים׃ {ס}
<A NAME="10"> </A>
<B>י</B> וְֽהַלְוִיִּ֑ם וְיֵשׁ֨וּעַ֙ בֶּן־אֲזַנְיָ֔ה בִּנּ֕וּי מִבְּנֵ֥י חֵֽנָדָ֖ד קַדְמִיאֵֽל׃
<A NAME="11"> </A>
<B>יא</B> וַֽאֲחֵיהֶ֑ם שְׁבַנְיָ֧ה הֽוֹדִיָּ֛ה קְלִיטָ֖א פְּלָאיָ֥ה חָנָֽן׃
<A NAME="12"> </A>
<B>יב</B> מִיכָ֥א רְח֖וֹב חֲשַׁבְיָֽה׃
<A NAME="13"> </A>
<B>יג</B> זַכּ֥וּר שֵׁרֵֽבְיָ֖ה שְׁבַנְיָֽה׃
<A NAME="14"> </A>
<B>יד</B> הֽוֹדִיָּ֥ה בָנִ֖י בְּנִֽינוּ׃ {ס}
<A NAME="15"> </A>
<B>טו</B> רָאשֵׁ֖י הָעָ֑ם פַּרְעֹשׁ֙ פַּחַ֣ת מוֹאָ֔ב עֵילָ֥ם זַתּ֖וּא בָּנִֽי׃
<A NAME="16"> </A>
<B>טז</B> בֻּנִּ֥י עַזְגָּ֖ד בֵּבָֽי׃
<A NAME="17"> </A>
<B>יז</B> אֲדֹֽנִיָּ֥ה בִגְוַ֖י עָדִֽין׃
<A NAME="18"> </A>
<B>יח</B> אָטֵ֥ר חִזְקִיָּ֖ה עַזּֽוּר׃
<A NAME="19"> </A>
<B>יט</B> הֽוֹדִיָּ֥ה חָשֻׁ֖ם בֵּצָֽי׃
<A NAME="20"> </A>
<B>כ</B> חָרִ֥יף עֲנָת֖וֹת נובי (נֵיבָֽי)׃
<A NAME="21"> </A>
<B>כא</B> מַגְפִּיעָ֥שׁ מְשֻׁלָּ֖ם חֵזִֽיר׃
<A NAME="22"> </A>
<B>כב</B> מְשֵֽׁיזַבְאֵ֥ל צָד֖וֹק יַדּֽוּעַ׃
<A NAME="23"> </A>
<B>כג</B> פְּלַטְיָ֥ה חָנָ֖ן עֲנָיָֽה׃
<A NAME="24"> </A>
<B>כד</B> הוֹשֵׁ֥עַ חֲנַנְיָ֖ה חַשּֽׁוּב׃
<A NAME="25"> </A>
<B>כה</B> הַלּוֹחֵ֥שׁ פִּלְחָ֖א שׁוֹבֵֽק׃
<A NAME="26"> </A>
<B>כו</B> רְח֥וּם חֲשַׁבְנָ֖ה מַֽעֲשֵׂיָֽה׃
<A NAME="27"> </A>
<B>כז</B> וַֽאֲחִיָּ֥ה חָנָ֖ן עָנָֽן׃
<A NAME="28"> </A>
<B>כח</B> מַלּ֥וּךְ חָרִ֖ם בַּֽעֲנָֽה׃
<A NAME="29"> </A>
<B>כט</B> וּשְׁאָ֣ר הָעָ֡ם הַכֹּֽהֲנִ֣ים הַ֠לְוִיִּם הַשּֽׁוֹעֲרִ֨ים הַמְשֹֽׁרְרִ֜ים הַנְּתִינִ֗ים וְֽכָל־הַנִּבְדָּ֞ל מֵֽעַמֵּ֤י הָֽאֲרָצוֹת֙ אֶל־תּוֹרַ֣ת הָֽאֱלֹהִ֔ים נְשֵׁיהֶ֖ם בְּנֵיהֶ֣ם וּבְנֹֽתֵיהֶ֑ם כֹּ֖ל יוֹדֵ֥עַ מֵבִֽין׃
<A NAME="30"> </A>
<B>ל</B> מַֽחֲזִיקִ֣ים עַל־אֲחֵיהֶם֮ אַדִּֽירֵיהֶם֒ וּבָאִ֞ים בְּאָלָ֣ה וּבִשְׁבוּעָ֗ה לָלֶ֨כֶת֙ בְּתוֹרַ֣ת הָֽאֱלֹהִ֔ים אֲשֶׁ֣ר נִתְּנָ֔ה בְּיַ֖ד מֹשֶׁ֣ה עֶֽבֶד־הָֽאֱלֹהִ֑ים וְלִשְׁמ֣וֹר וְלַֽעֲשׂ֗וֹת אֶת־כָּל־מִצְו‍ֹת֙ יְהוָ֣ה אֲדֹנֵ֔ינוּ וּמִשְׁפָּטָ֖יו וְחֻקָּֽיו׃
<A NAME="31"> </A>
<B>לא</B> וַֽאֲשֶׁ֛ר לֹֽא־נִתֵּ֥ן בְּנֹתֵ֖ינוּ לְעַמֵּ֣י הָאָ֑רֶץ וְאֶת־בְּנֹ֣תֵיהֶ֔ם לֹ֥א נִקַּ֖ח לְבָנֵֽינוּ׃
<A NAME="32"> </A>
<B>לב</B> וְעַמֵּ֣י הָאָ֡רֶץ הַֽמְבִיאִים֩ אֶת־הַמַּקָּח֨וֹת וְכָל־שֶׁ֜בֶר בְּי֤וֹם הַשַּׁבָּת֙ לִמְכּ֔וֹר לֹֽא־נִקַּ֥ח מֵהֶ֛ם בַּשַּׁבָּ֖ת וּבְי֣וֹם קֹ֑דֶשׁ וְנִטֹּ֛שׁ אֶת־הַשָּׁנָ֥ה הַשְּׁבִיעִ֖ית וּמַשָּׁ֥א כָל־יָֽד׃
<A NAME="33"> </A>
<B>לג</B> וְהֶֽעֱמַ֤דְנוּ עָלֵ֨ינוּ֙ מִצְו֔‍ֹת לָתֵ֥ת עָלֵ֛ינוּ שְׁלִישִׁ֥ית הַשֶּׁ֖קֶל בַּשָּׁנָ֑ה לַֽעֲבֹדַ֖ת בֵּ֥ית אֱלֹהֵֽינוּ׃
<A NAME="34"> </A>
<B>לד</B> לְלֶ֣חֶם הַֽמַּעֲרֶ֡כֶת וּמִנְחַ֣ת הַתָּמִ֣יד וּלְעוֹלַ֣ת הַ֠תָּמִיד הַשַּׁבָּת֨וֹת הֶֽחֳדָשִׁ֜ים לַמּֽוֹעֲדִ֗ים וְלַקֳּדָשִׁים֙ וְלַ֣חַטָּא֔וֹת לְכַפֵּ֖ר עַל־יִשְׂרָאֵ֑ל וְכֹ֖ל מְלֶ֥אכֶת בֵּית־אֱלֹהֵֽינוּ׃ {ס}
<A NAME="35"> </A>
<B>לה</B> וְהַגּֽוֹרָל֨וֹת הִפַּ֜לְנוּ עַל־קֻרְבַּ֣ן הָֽעֵצִ֗ים הַכֹּֽהֲנִ֣ים הַלְוִיִּם֮ וְהָעָם֒ לְ֠הָבִיא לְבֵ֨ית אֱלֹהֵ֧ינוּ לְבֵית־אֲבֹתֵ֛ינוּ לְעִתִּ֥ים מְזֻמָּנִ֖ים שָׁנָ֣ה בְשָׁנָ֑ה לְבַעֵ֗ר עַל־מִזְבַּח֙ יְהוָ֣ה אֱלֹהֵ֔ינוּ כַּכָּת֖וּב בַּתּוֹרָֽה׃
<A NAME="36"> </A>
<B>לו</B> וּלְהָבִ֞יא אֶת־בִּכּוּרֵ֣י אַדְמָתֵ֗נוּ וּבִכּוּרֵ֛י כָּל־פְּרִ֥י כָל־עֵ֖ץ שָׁנָ֣ה בְשָׁנָ֑ה לְבֵ֖ית יְהוָֽה׃
<A NAME="37"> </A>
<B>לז</B> וְאֶת־בְּכֹר֤וֹת בָּנֵ֨ינוּ֙ וּבְהֶמְתֵּ֔נוּ כַּכָּת֖וּב בַּתּוֹרָ֑ה וְאֶת־בְּכוֹרֵ֨י בְקָרֵ֜ינוּ וְצֹאנֵ֗ינוּ לְהָבִיא֙ לְבֵ֣ית אֱלֹהֵ֔ינוּ לַכֹּ֣הֲנִ֔ים הַמְשָֽׁרְתִ֖ים בְּבֵ֥ית אֱלֹהֵֽינוּ׃
<A NAME="38"> </A>
<B>לח</B> וְאֶת־רֵאשִׁ֣ית עֲרִֽיסֹתֵ֣ינוּ וּ֠תְרֽוּמֹתֵינוּ וּפְרִ֨י כָל־עֵ֜ץ תִּיר֣וֹשׁ וְיִצְהָ֗ר נָבִ֤יא לַכֹּֽהֲנִים֙ אֶל־לִשְׁכ֣וֹת בֵּית־אֱלֹהֵ֔ינוּ וּמַעְשַׂ֥ר אַדְמָתֵ֖נוּ לַלְוִיִּ֑ם וְהֵם֙ הַלְוִיִּ֔ם הַֽמְעַשְּׂרִ֔ים בְּכֹ֖ל עָרֵ֥י עֲבֹֽדָתֵֽנוּ׃
<A NAME="39"> </A>
<B>לט</B> וְהָיָ֨ה הַכֹּהֵ֧ן בֶּֽן־אַהֲרֹ֛ן עִם־הַלְוִיִּ֖ם בַּעְשֵׂ֣ר הַלְוִיִּ֑ם וְהַלְוִיִּ֞ם יַֽעֲל֨וּ אֶת־מַֽעֲשַׂ֤ר הַֽמַּעֲשֵׂר֙ לְבֵ֣ית אֱלֹהֵ֔ינוּ אֶל־הַלְּשָׁכ֖וֹת לְבֵ֥ית הָֽאוֹצָֽר׃
<A NAME="40"> </A>
<B>מ</B> כִּ֣י אֶל־הַ֠לְּשָׁכוֹת יָבִ֨יאוּ בְנֵֽי־יִשְׂרָאֵ֜ל וּבְנֵ֣י הַלֵּוִ֗י אֶת־תְּרוּמַ֣ת הַדָּגָן֮ הַתִּיר֣וֹשׁ וְהַיִּצְהָר֒ וְשָׁם֙ כְּלֵ֣י הַמִּקְדָּ֔שׁ וְהַכֹּֽהֲנִים֙ הַמְשָׁ֣רְתִ֔ים וְהַשּֽׁוֹעֲרִ֖ים וְהַמְשֹֽׁרְרִ֑ים וְלֹ֥א נַֽעֲזֹ֖ב אֶת־בֵּ֥ית אֱלֹהֵֽינוּ׃</P>

<HR>
<P CLASS=s>
<A HREF="c0.htm">תנ"ך</A> -
עזרא / נחמיה - עזרא פרק
<A HREF="c35a01.htm">א</A>
<A HREF="c35a02.htm">ב</A>
<A HREF="c35a03.htm">ג</A>
<A HREF="c35a04.htm">ד</A>
<A HREF="c35a05.htm">ה</A>
<A HREF="c35a06.htm">ו</A>
<A HREF="c35a07.htm">ז</A>
<A HREF="c35a08.htm">ח</A>
<A HREF="c35a09.htm">ט</A>
<A HREF="c35a10.htm">י</A>
- נחמיה פרק
<A HREF="c35b01.htm">א</A>
<A HREF="c35b02.htm">ב</A>
<A HREF="c35b03.htm">ג</A>
<A HREF="c35b04.htm">ד</A>
<A HREF="c35b05.htm">ה</A>
<A HREF="c35b06.htm">ו</A>
<A HREF="c35b07.htm">ז</A>
<A HREF="c35b08.htm">ח</A>
<A HREF="c35b09.htm">ט</A>
י
<A HREF="c35b11.htm">יא</A>
<A HREF="c35b12.htm">יב</A>
<A HREF="c35b13.htm">יג</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c35b10')</SCRIPT></P>
</BODY></HTML>
