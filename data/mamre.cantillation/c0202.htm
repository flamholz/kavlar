<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="c.css" TYPE="text/css">
<TITLE>תנ"ך - שמות פרק ב</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
שמות - פרק
<A HREF="c0201.htm">א</A>
ב
<A HREF="c0203.htm">ג</A>
<A HREF="c0204.htm">ד</A>
<A HREF="c0205.htm">ה</A>
<A HREF="c0206.htm">ו</A>
<A HREF="c0207.htm">ז</A>
<A HREF="c0208.htm">ח</A>
<A HREF="c0209.htm">ט</A>
<A HREF="c0210.htm">י</A>
<A HREF="c0211.htm">יא</A>
<A HREF="c0212.htm">יב</A>
<A HREF="c0213.htm">יג</A>
<A HREF="c0214.htm">יד</A>
<A HREF="c0215.htm">טו</A>
<A HREF="c0216.htm">טז</A>
<A HREF="c0217.htm">יז</A>
<A HREF="c0218.htm">יח</A>
<A HREF="c0219.htm">יט</A>
<A HREF="c0220.htm">כ</A>
<A HREF="c0221.htm">כא</A>
<A HREF="c0222.htm">כב</A>
<A HREF="c0223.htm">כג</A>
<A HREF="c0224.htm">כד</A>
<A HREF="c0225.htm">כה</A>
<A HREF="c0226.htm">כו</A>
<A HREF="c0227.htm">כז</A>
<A HREF="c0228.htm">כח</A>
<A HREF="c0229.htm">כט</A>
<A HREF="c0230.htm">ל</A>
<A HREF="c0231.htm">לא</A>
<A HREF="c0232.htm">לב</A>
<A HREF="c0233.htm">לג</A>
<A HREF="c0234.htm">לד</A>
<A HREF="c0235.htm">לה</A>
<A HREF="c0236.htm">לו</A>
<A HREF="c0237.htm">לז</A>
<A HREF="c0238.htm">לח</A>
<A HREF="c0239.htm">לט</A>
<A HREF="c0240.htm">מ</A>
</P>
<HR>

<H1>שמות פרק ב</H1>

<A NAME="1"> </A>
<P><B>א</B> וַיֵּ֥לֶךְ אִ֖ישׁ מִבֵּ֣ית לֵוִ֑י וַיִּקַּ֖ח אֶת־בַּת־לֵוִֽי׃
<A NAME="2"> </A>
<B>ב</B> וַתַּ֥הַר הָֽאִשָּׁ֖ה וַתֵּ֣לֶד בֵּ֑ן וַתֵּ֤רֶא אֹתוֹ֙ כִּי־ט֣וֹב ה֔וּא וַֽתִּצְפְּנֵ֖הוּ שְׁלֹשָׁ֥ה יְרָחִֽים׃
<A NAME="3"> </A>
<B>ג</B> וְלֹֽא־יָכְלָ֣ה עוֹד֮ הַצְּפִינוֹ֒ וַתִּֽקַּֽח־לוֹ֙ תֵּ֣בַת גֹּ֔מֶא וַתַּחְמְרָ֥ה בַֽחֵמָ֖ר וּבַזָּ֑פֶת וַתָּ֤שֶׂם בָּהּ֙ אֶת־הַיֶּ֔לֶד וַתָּ֥שֶׂם בַּסּ֖וּף עַל־שְׂפַ֥ת הַיְאֹֽר׃
<A NAME="4"> </A>
<B>ד</B> וַתֵּֽתַצַּ֥ב אֲחֹת֖וֹ מֵֽרָחֹ֑ק לְדֵעָ֕ה מַה־יֵּֽעָשֶׂ֖ה לֽוֹ׃
<A NAME="5"> </A>
<B>ה</B> וַתֵּ֤רֶד בַּת־פַּרְעֹה֙ לִרְחֹ֣ץ עַל־הַיְאֹ֔ר וְנַֽעֲרֹתֶ֥יהָ הֹֽלְכֹ֖ת עַל־יַ֣ד הַיְאֹ֑ר וַתֵּ֤רֶא אֶת־הַתֵּבָה֙ בְּת֣וֹךְ הַסּ֔וּף וַתִּשְׁלַ֥ח אֶת־אֲמָתָ֖הּ וַתִּקָּחֶֽהָ׃
<A NAME="6"> </A>
<B>ו</B> וַתִּפְתַּח֙ וַתִּרְאֵ֣הוּ אֶת־הַיֶּ֔לֶד וְהִנֵּה־נַ֖עַר בֹּכֶ֑ה וַתַּחְמֹ֣ל עָלָ֔יו וַתֹּ֕אמֶר מִיַּלְדֵ֥י הָֽעִבְרִ֖ים זֶֽה׃
<A NAME="7"> </A>
<B>ז</B> וַתֹּ֣אמֶר אֲחֹתוֹ֮ אֶל־בַּת־פַּרְעֹה֒ הַֽאֵלֵ֗ךְ וְקָרָ֤אתִי לָךְ֙ אִשָּׁ֣ה מֵינֶ֔קֶת מִ֖ן הָֽעִבְרִיֹּ֑ת וְתֵינִ֥ק לָ֖ךְ אֶת־הַיָּֽלֶד׃
<A NAME="8"> </A>
<B>ח</B> וַתֹּֽאמֶר־לָ֥הּ בַּת־פַּרְעֹ֖ה לֵ֑כִי וַתֵּ֨לֶךְ֙ הָֽעַלְמָ֔ה וַתִּקְרָ֖א אֶת־אֵ֥ם הַיָּֽלֶד׃
<A NAME="9"> </A>
<B>ט</B> וַתֹּ֧אמֶר לָ֣הּ בַּת־פַּרְעֹ֗ה הֵילִ֜יכִי אֶת־הַיֶּ֤לֶד הַזֶּה֙ וְהֵֽינִקִ֣הוּ לִ֔י וַֽאֲנִ֖י אֶתֵּ֣ן אֶת־שְׂכָרֵ֑ךְ וַתִּקַּ֧ח הָֽאִשָּׁ֛ה הַיֶּ֖לֶד וַתְּנִיקֵֽהוּ׃
<A NAME="10"> </A>
<B>י</B> וַיִּגְדַּ֣ל הַיֶּ֗לֶד וַתְּבִאֵ֨הוּ֙ לְבַת־פַּרְעֹ֔ה וַֽיְהִי־לָ֖הּ לְבֵ֑ן וַתִּקְרָ֤א שְׁמוֹ֙ מֹשֶׁ֔ה וַתֹּ֕אמֶר כִּ֥י מִן־הַמַּ֖יִם מְשִׁיתִֽהוּ׃
<A NAME="11"> </A>
<B>יא</B> וַיְהִ֣י ׀ בַּיָּמִ֣ים הָהֵ֗ם וַיִּגְדַּ֤ל מֹשֶׁה֙ וַיֵּצֵ֣א אֶל־אֶחָ֔יו וַיַּ֖רְא בְּסִבְלֹתָ֑ם וַיַּרְא֙ אִ֣ישׁ מִצְרִ֔י מַכֶּ֥ה אִישׁ־עִבְרִ֖י מֵֽאֶחָֽיו׃
<A NAME="12"> </A>
<B>יב</B> וַיִּ֤פֶן כֹּה֙ וָכֹ֔ה וַיַּ֖רְא כִּ֣י אֵ֣ין אִ֑ישׁ וַיַּךְ֙ אֶת־הַמִּצְרִ֔י וַֽיִּטְמְנֵ֖הוּ בַּחֽוֹל׃
<A NAME="13"> </A>
<B>יג</B> וַיֵּצֵא֙ בַּיּ֣וֹם הַשֵּׁנִ֔י וְהִנֵּ֛ה שְׁנֵֽי־אֲנָשִׁ֥ים עִבְרִ֖ים נִצִּ֑ים וַיֹּ֨אמֶר֙ לָֽרָשָׁ֔ע לָ֥מָּה תַכֶּ֖ה רֵעֶֽךָ׃
<A NAME="14"> </A>
<B>יד</B> וַ֠יֹּאמֶר מִ֣י שָֽׂמְךָ֞ לְאִ֨ישׁ שַׂ֤ר וְשֹׁפֵט֙ עָלֵ֔ינוּ הַלְהָרְגֵ֨נִי֙ אַתָּ֣ה אֹמֵ֔ר כַּֽאֲשֶׁ֥ר הָרַ֖גְתָּ אֶת־הַמִּצְרִ֑י וַיִּירָ֤א מֹשֶׁה֙ וַיֹּאמַ֔ר אָכֵ֖ן נוֹדַ֥ע הַדָּבָֽר׃
<A NAME="15"> </A>
<B>טו</B> וַיִּשְׁמַ֤ע פַּרְעֹה֙ אֶת־הַדָּבָ֣ר הַזֶּ֔ה וַיְבַקֵּ֖שׁ לַֽהֲרֹ֣ג אֶת־מֹשֶׁ֑ה וַיִּבְרַ֤ח מֹשֶׁה֙ מִפְּנֵ֣י פַרְעֹ֔ה וַיֵּ֥שֶׁב בְּאֶֽרֶץ־מִדְיָ֖ן וַיֵּ֥שֶׁב עַֽל־הַבְּאֵֽר׃
<A NAME="16"> </A>
<B>טז</B> וּלְכֹהֵ֥ן מִדְיָ֖ן שֶׁ֣בַע בָּנ֑וֹת וַתָּבֹ֣אנָה וַתִּדְלֶ֗נָה וַתְּמַלֶּ֨אנָה֙ אֶת־הָ֣רְהָטִ֔ים לְהַשְׁק֖וֹת צֹ֥אן אֲבִיהֶֽן׃
<A NAME="17"> </A>
<B>יז</B> וַיָּבֹ֥אוּ הָֽרֹעִ֖ים וַיְגָֽרְשׁ֑וּם וַיָּ֤קָם מֹשֶׁה֙ וַיּ֣וֹשִׁעָ֔ן וַיַּ֖שְׁקְ אֶת־צֹאנָֽם׃
<A NAME="18"> </A>
<B>יח</B> וַתָּבֹ֕אנָה אֶל־רְעוּאֵ֖ל אֲבִיהֶ֑ן וַיֹּ֕אמֶר מַדּ֛וּעַ מִֽהַרְתֶּ֥ן בֹּ֖א הַיּֽוֹם׃
<A NAME="19"> </A>
<B>יט</B> וַתֹּאמַ֕רְןָ אִ֣ישׁ מִצְרִ֔י הִצִּילָ֖נוּ מִיַּ֣ד הָֽרֹעִ֑ים וְגַם־דָּלֹ֤ה דָלָה֙ לָ֔נוּ וַיַּ֖שְׁקְ אֶת־הַצֹּֽאן׃
<A NAME="20"> </A>
<B>כ</B> וַיֹּ֥אמֶר אֶל־בְּנֹתָ֖יו וְאַיּ֑וֹ לָ֤מָּה זֶּה֙ עֲזַבְתֶּ֣ן אֶת־הָאִ֔ישׁ קִרְאֶ֥ן ל֖וֹ וְיֹ֥אכַל לָֽחֶם׃
<A NAME="21"> </A>
<B>כא</B> וַיּ֥וֹאֶל מֹשֶׁ֖ה לָשֶׁ֣בֶת אֶת־הָאִ֑ישׁ וַיִּתֵּ֛ן אֶת־צִפֹּרָ֥ה בִתּ֖וֹ לְמֹשֶֽׁה׃
<A NAME="22"> </A>
<B>כב</B> וַתֵּ֣לֶד בֵּ֔ן וַיִּקְרָ֥א אֶת־שְׁמ֖וֹ גֵּֽרְשֹׁ֑ם כִּ֣י אָמַ֔ר גֵּ֣ר הָיִ֔יתִי בְּאֶ֖רֶץ נָכְרִיָּֽה׃ {פ}<BR>
<A NAME="23"> </A>
<B>כג</B> וַיְהִי֩ בַיָּמִ֨ים הָֽרַבִּ֜ים הָהֵ֗ם וַיָּ֨מָת֙ מֶ֣לֶךְ מִצְרַ֔יִם וַיֵּאָֽנְח֧וּ בְנֵֽי־יִשְׂרָאֵ֛ל מִן־הָֽעֲבֹדָ֖ה וַיִּזְעָ֑קוּ וַתַּ֧עַל שַׁוְעָתָ֛ם אֶל־הָֽאֱלֹהִ֖ים מִן־הָֽעֲבֹדָֽה׃
<A NAME="24"> </A>
<B>כד</B> וַיִּשְׁמַ֥ע אֱלֹהִ֖ים אֶת־נַֽאֲקָתָ֑ם וַיִּזְכֹּ֤ר אֱלֹהִים֙ אֶת־בְּרִית֔וֹ אֶת־אַבְרָהָ֖ם אֶת־יִצְחָ֥ק וְאֶֽת־יַעֲקֹֽב׃
<A NAME="25"> </A>
<B>כה</B> וַיַּ֥רְא אֱלֹהִ֖ים אֶת־בְּנֵ֣י יִשְׂרָאֵ֑ל וַיֵּ֖דַע אֱלֹהִֽים׃ {ס}</P>

<HR>
<P CLASS=s>
<A HREF="c0.htm">תנ"ך</A> -
שמות - פרק
<A HREF="c0201.htm">א</A>
ב
<A HREF="c0203.htm">ג</A>
<A HREF="c0204.htm">ד</A>
<A HREF="c0205.htm">ה</A>
<A HREF="c0206.htm">ו</A>
<A HREF="c0207.htm">ז</A>
<A HREF="c0208.htm">ח</A>
<A HREF="c0209.htm">ט</A>
<A HREF="c0210.htm">י</A>
<A HREF="c0211.htm">יא</A>
<A HREF="c0212.htm">יב</A>
<A HREF="c0213.htm">יג</A>
<A HREF="c0214.htm">יד</A>
<A HREF="c0215.htm">טו</A>
<A HREF="c0216.htm">טז</A>
<A HREF="c0217.htm">יז</A>
<A HREF="c0218.htm">יח</A>
<A HREF="c0219.htm">יט</A>
<A HREF="c0220.htm">כ</A>
<A HREF="c0221.htm">כא</A>
<A HREF="c0222.htm">כב</A>
<A HREF="c0223.htm">כג</A>
<A HREF="c0224.htm">כד</A>
<A HREF="c0225.htm">כה</A>
<A HREF="c0226.htm">כו</A>
<A HREF="c0227.htm">כז</A>
<A HREF="c0228.htm">כח</A>
<A HREF="c0229.htm">כט</A>
<A HREF="c0230.htm">ל</A>
<A HREF="c0231.htm">לא</A>
<A HREF="c0232.htm">לב</A>
<A HREF="c0233.htm">לג</A>
<A HREF="c0234.htm">לד</A>
<A HREF="c0235.htm">לה</A>
<A HREF="c0236.htm">לו</A>
<A HREF="c0237.htm">לז</A>
<A HREF="c0238.htm">לח</A>
<A HREF="c0239.htm">לט</A>
<A HREF="c0240.htm">מ</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c0202')</SCRIPT></P>
</BODY></HTML>
