<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="cs.css" TYPE="text/css">
<TITLE>תנ"ך - משלי פרק יא</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
משלי - פרק
<A HREF="c2801.htm">א</A>
<A HREF="c2802.htm">ב</A>
<A HREF="c2803.htm">ג</A>
<A HREF="c2804.htm">ד</A>
<A HREF="c2805.htm">ה</A>
<A HREF="c2806.htm">ו</A>
<A HREF="c2807.htm">ז</A>
<A HREF="c2808.htm">ח</A>
<A HREF="c2809.htm">ט</A>
<A HREF="c2810.htm">י</A>
יא
<A HREF="c2812.htm">יב</A>
<A HREF="c2813.htm">יג</A>
<A HREF="c2814.htm">יד</A>
<A HREF="c2815.htm">טו</A>
<A HREF="c2816.htm">טז</A>
<A HREF="c2817.htm">יז</A>
<A HREF="c2818.htm">יח</A>
<A HREF="c2819.htm">יט</A>
<A HREF="c2820.htm">כ</A>
<A HREF="c2821.htm">כא</A>
<A HREF="c2822.htm">כב</A>
<A HREF="c2823.htm">כג</A>
<A HREF="c2824.htm">כד</A>
<A HREF="c2825.htm">כה</A>
<A HREF="c2826.htm">כו</A>
<A HREF="c2827.htm">כז</A>
<A HREF="c2828.htm">כח</A>
<A HREF="c2829.htm">כט</A>
<A HREF="c2830.htm">ל</A>
<A HREF="c2831.htm">לא</A>
</P>
<HR>

<H1>משלי פרק יא</H1>

<A NAME="1"> </A>
<P><B>א</B> מֹֽאזְנֵ֣י מִ֭רְמָה תּֽוֹעֲבַ֣ת יְהוָ֑ה    וְאֶ֖בֶן שְׁלֵמָ֣ה רְצוֹנֽוֹ׃<BR>
<A NAME="2"> </A>
<B>ב</B> בָּֽא־זָ֭דוֹן וַיָּבֹ֣א קָל֑וֹן    וְֽאֶת־צְנוּעִ֥ים חָכְמָֽה׃<BR>
<A NAME="3"> </A>
<B>ג</B> תֻּמַּ֣ת יְשָׁרִ֣ים תַּנְחֵ֑ם    וְסֶ֖לֶף בֹּֽגְדִ֣ים ושדם (יְשָׁדֵּֽם)׃<BR>
<A NAME="4"> </A>
<B>ד</B> לֹֽא־יוֹעִ֣יל ה֭וֹן בְּי֣וֹם עֶבְרָ֑ה    וּ֝צְדָקָ֗ה תַּצִּ֥יל מִמָּֽוֶת׃<BR>
<A NAME="5"> </A>
<B>ה</B> צִדְקַ֣ת תָּ֭מִים תְּיַשֵּׁ֣ר דַּרְכּ֑וֹ    וּ֝בְרִשְׁעָת֗וֹ יִפֹּ֥ל רָשָֽׁע׃<BR>
<A NAME="6"> </A>
<B>ו</B> צִדְקַ֣ת יְ֭שָׁרִים תַּצִּילֵ֑ם    וּ֝בְהַוַּ֗ת בֹּֽגְדִ֥ים יִלָּכֵֽדוּ׃<BR>
<A NAME="7"> </A>
<B>ז</B> בְּמ֤וֹת אָדָ֣ם רָ֭שָׁע תֹּאבַ֣ד תִּקְוָ֑ה    וְתוֹחֶ֖לֶת אוֹנִ֣ים אָבָֽדָה׃<BR>
<A NAME="8"> </A>
<B>ח</B> צַ֭דִּיק מִצָּרָ֣ה נֶֽחֱלָ֑ץ    וַיָּבֹ֖א רָשָׁ֣ע תַּחְתָּֽיו׃<BR>
<A NAME="9"> </A>
<B>ט</B> בְּפֶ֗ה חָ֭נֵף יַשְׁחִ֣ת רֵעֵ֑הוּ    וּ֝בְדַ֗עַת צַדִּיקִ֥ים יֵֽחָלֵֽצוּ׃<BR>
<A NAME="10"> </A>
<B>י</B> בְּט֣וּב צַ֭דִּיקִים תַּֽעֲלֹ֣ץ קִרְיָ֑ה    וּבַֽאֲבֹ֖ד רְשָׁעִ֣ים רִנָּֽה׃<BR>
<A NAME="11"> </A>
<B>יא</B> בְּבִרְכַּ֣ת יְ֭שָׁרִים תָּר֣וּם קָ֑רֶת    וּבְפִ֥י רְ֝שָׁעִ֗ים תֵּֽהָרֵֽס׃<BR>
<A NAME="12"> </A>
<B>יב</B> בָּז־לְרֵעֵ֥הוּ חֲסַר־לֵ֑ב    וְאִ֖ישׁ תְּבוּנ֣וֹת יַֽחֲרִֽישׁ׃<BR>
<A NAME="13"> </A>
<B>יג</B> הוֹלֵ֣ךְ רָ֭כִיל מְגַלֶּה־סּ֑וֹד    וְנֶֽאֱמַן־ר֝֗וּחַ מְכַסֶּ֥ה דָבָֽר׃<BR>
<A NAME="14"> </A>
<B>יד</B> בְּאֵ֣ין תַּ֭חְבֻּלוֹת יִפָּל־עָ֑ם    וּ֝תְשׁוּעָ֗ה בְּרֹ֣ב יוֹעֵֽץ׃<BR>
<A NAME="15"> </A>
<B>טו</B> רַע־יֵ֭רוֹעַ כִּי־עָ֣רַב זָ֑ר    וְשֹׂנֵ֖א תֹֽקְעִ֣ים בּוֹטֵֽחַ׃<BR>
<A NAME="16"> </A>
<B>טז</B> אֵֽשֶׁת־חֵ֭ן תִּתְמֹ֣ךְ כָּב֑וֹד    וְ֝עָֽרִיצִ֗ים יִתְמְכוּ־עֹֽשֶׁר׃<BR>
<A NAME="17"> </A>
<B>יז</B> גֹּמֵ֣ל נַ֭פְשׁוֹ אִ֣ישׁ חָ֑סֶד    וְעֹכֵ֥ר שְׁ֝אֵר֗וֹ אַכְזָרִֽי׃<BR>
<A NAME="18"> </A>
<B>יח</B> רָשָׁ֗ע עֹשֶׂ֥ה פְעֻלַּת־שָׁ֑קֶר    וְזֹרֵ֥עַ צְ֝דָקָ֗ה שֶׂ֣כֶר אֱמֶֽת׃<BR>
<A NAME="19"> </A>
<B>יט</B> כֵּן־צְדָקָ֥ה לְחַיִּ֑ים    וּמְרַדֵּ֖ף רָעָ֣ה לְמוֹתֽוֹ׃<BR>
<A NAME="20"> </A>
<B>כ</B> תּֽוֹעֲבַ֣ת יְ֭הוָה עִקְּשֵׁי־לֵ֑ב    וּ֝רְצוֹנ֗וֹ תְּמִ֣ימֵי דָֽרֶךְ׃<BR>
<A NAME="21"> </A>
<B>כא</B> יָ֣ד לְ֭יָד לֹֽא־יִנָּ֣קֶה רָּ֑ע    וְזֶ֖רַע צַדִּיקִ֣ים נִמְלָֽט׃<BR>
<A NAME="22"> </A>
<B>כב</B> נֶ֣זֶם זָ֭הָב בְּאַ֣ף חֲזִ֑יר    אִשָּׁ֥ה יָ֝פָ֗ה וְסָ֣רַת טָֽעַם׃<BR>
<A NAME="23"> </A>
<B>כג</B> תַּֽאֲוַ֣ת צַדִּיקִ֣ים אַךְ־ט֑וֹב    תִּקְוַ֖ת רְשָׁעִ֣ים עֶבְרָֽה׃<BR>
<A NAME="24"> </A>
<B>כד</B> יֵ֣שׁ מְ֭פַזֵּר וְנוֹסָ֥ף ע֑וֹד    וְחֹשֵׂ֥ךְ מִ֝יֹּ֗שֶׁר אַךְ־לְמַחְסֽוֹר׃<BR>
<A NAME="25"> </A>
<B>כה</B> נֶֽפֶשׁ־בְּרָכָ֥ה תְדֻשָּׁ֑ן    וּ֝מַרְוֶ֗ה גַּם־ה֥וּא יוֹרֶֽא׃<BR>
<A NAME="26"> </A>
<B>כו</B> מֹ֣נֵֽעַ בָּ֭ר יִקְּבֻ֣הוּ לְא֑וֹם    וּ֝בְרָכָ֗ה לְרֹ֣אשׁ מַשְׁבִּֽיר׃<BR>
<A NAME="27"> </A>
<B>כז</B> שֹׁ֣חֵֽר ט֭וֹב יְבַקֵּ֣שׁ רָצ֑וֹן    וְדֹרֵ֖שׁ רָעָ֣ה תְבוֹאֶֽנּוּ׃<BR>
<A NAME="28"> </A>
<B>כח</B> בּוֹטֵ֣חַ בְּ֭עָשְׁרוֹ ה֣וּא יִפּ֑וֹל    וְ֝כֶֽעָלֶ֗ה צַדִּיקִ֥ים יִפְרָֽחוּ׃<BR>
<A NAME="29"> </A>
<B>כט</B> עֹכֵ֣ר בֵּ֭יתוֹ יִנְחַל־ר֑וּחַ    וְעֶ֥בֶד אֱ֝וִ֗יל לַֽחֲכַם־לֵֽב׃<BR>
<A NAME="30"> </A>
<B>ל</B> פְּֽרִי־צַ֭דִּיק עֵ֣ץ חַיִּ֑ים    וְלֹקֵ֖חַ נְפָשׁ֣וֹת חָכָֽם׃<BR>
<A NAME="31"> </A>
<B>לא</B> הֵ֣ן צַ֭דִּיק בָּאָ֣רֶץ יְשֻׁלָּ֑ם    אַ֝֗ף כִּֽי־רָשָׁ֥ע וְחוֹטֵֽא׃</P>

<HR>
<P CLASS=s>
<A HREF="c0.htm">תנ"ך</A> -
משלי - פרק
<A HREF="c2801.htm">א</A>
<A HREF="c2802.htm">ב</A>
<A HREF="c2803.htm">ג</A>
<A HREF="c2804.htm">ד</A>
<A HREF="c2805.htm">ה</A>
<A HREF="c2806.htm">ו</A>
<A HREF="c2807.htm">ז</A>
<A HREF="c2808.htm">ח</A>
<A HREF="c2809.htm">ט</A>
<A HREF="c2810.htm">י</A>
יא
<A HREF="c2812.htm">יב</A>
<A HREF="c2813.htm">יג</A>
<A HREF="c2814.htm">יד</A>
<A HREF="c2815.htm">טו</A>
<A HREF="c2816.htm">טז</A>
<A HREF="c2817.htm">יז</A>
<A HREF="c2818.htm">יח</A>
<A HREF="c2819.htm">יט</A>
<A HREF="c2820.htm">כ</A>
<A HREF="c2821.htm">כא</A>
<A HREF="c2822.htm">כב</A>
<A HREF="c2823.htm">כג</A>
<A HREF="c2824.htm">כד</A>
<A HREF="c2825.htm">כה</A>
<A HREF="c2826.htm">כו</A>
<A HREF="c2827.htm">כז</A>
<A HREF="c2828.htm">כח</A>
<A HREF="c2829.htm">כט</A>
<A HREF="c2830.htm">ל</A>
<A HREF="c2831.htm">לא</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c2811')</SCRIPT></P>
</BODY></HTML>
