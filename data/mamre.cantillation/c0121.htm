<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="c.css" TYPE="text/css">
<TITLE>תנ"ך - בראשית פרק כא</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
בראשית - פרק
<A HREF="c0101.htm">א</A>
<A HREF="c0102.htm">ב</A>
<A HREF="c0103.htm">ג</A>
<A HREF="c0104.htm">ד</A>
<A HREF="c0105.htm">ה</A>
<A HREF="c0106.htm">ו</A>
<A HREF="c0107.htm">ז</A>
<A HREF="c0108.htm">ח</A>
<A HREF="c0109.htm">ט</A>
<A HREF="c0110.htm">י</A>
<A HREF="c0111.htm">יא</A>
<A HREF="c0112.htm">יב</A>
<A HREF="c0113.htm">יג</A>
<A HREF="c0114.htm">יד</A>
<A HREF="c0115.htm">טו</A>
<A HREF="c0116.htm">טז</A>
<A HREF="c0117.htm">יז</A>
<A HREF="c0118.htm">יח</A>
<A HREF="c0119.htm">יט</A>
<A HREF="c0120.htm">כ</A>
כא
<A HREF="c0122.htm">כב</A>
<A HREF="c0123.htm">כג</A>
<A HREF="c0124.htm">כד</A>
<A HREF="c0125.htm">כה</A>
<A HREF="c0126.htm">כו</A>
<A HREF="c0127.htm">כז</A>
<A HREF="c0128.htm">כח</A>
<A HREF="c0129.htm">כט</A>
<A HREF="c0130.htm">ל</A>
<A HREF="c0131.htm">לא</A>
<A HREF="c0132.htm">לב</A>
<A HREF="c0133.htm">לג</A>
<A HREF="c0134.htm">לד</A>
<A HREF="c0135.htm">לה</A>
<A HREF="c0136.htm">לו</A>
<A HREF="c0137.htm">לז</A>
<A HREF="c0138.htm">לח</A>
<A HREF="c0139.htm">לט</A>
<A HREF="c0140.htm">מ</A>
<A HREF="c0141.htm">מא</A>
<A HREF="c0142.htm">מב</A>
<A HREF="c0143.htm">מג</A>
<A HREF="c0144.htm">מד</A>
<A HREF="c0145.htm">מה</A>
<A HREF="c0146.htm">מו</A>
<A HREF="c0147.htm">מז</A>
<A HREF="c0148.htm">מח</A>
<A HREF="c0149.htm">מט</A>
<A HREF="c0150.htm">נ</A>
</P>
<HR>

<H1>בראשית פרק כא</H1>

<A NAME="1"> </A>
<P><B>א</B> וַֽיהוָ֛ה פָּקַ֥ד אֶת־שָׂרָ֖ה כַּֽאֲשֶׁ֣ר אָמָ֑ר וַיַּ֧עַשׂ יְהוָ֛ה לְשָׂרָ֖ה כַּֽאֲשֶׁ֥ר דִּבֵּֽר׃
<A NAME="2"> </A>
<B>ב</B> וַתַּהַר֩ וַתֵּ֨לֶד שָׂרָ֧ה לְאַבְרָהָ֛ם בֵּ֖ן לִזְקֻנָ֑יו לַמּוֹעֵ֕ד אֲשֶׁר־דִּבֶּ֥ר אֹת֖וֹ אֱלֹהִֽים׃
<A NAME="3"> </A>
<B>ג</B> וַיִּקְרָ֨א אַבְרָהָ֜ם אֶֽת־שֶׁם־בְּנ֧וֹ הַנּֽוֹלַד־ל֛וֹ אֲשֶׁר־יָֽלְדָה־לּ֥וֹ שָׂרָ֖ה יִצְחָֽק׃
<A NAME="4"> </A>
<B>ד</B> וַיָּ֤מָל אַבְרָהָם֙ אֶת־יִצְחָ֣ק בְּנ֔וֹ בֶּן־שְׁמֹנַ֖ת יָמִ֑ים כַּֽאֲשֶׁ֛ר צִוָּ֥ה אֹת֖וֹ אֱלֹהִֽים׃
<A NAME="5"> </A>
<B>ה</B> וְאַבְרָהָ֖ם בֶּן־מְאַ֣ת שָׁנָ֑ה בְּהִוָּ֣לֶד ל֔וֹ אֵ֖ת יִצְחָ֥ק בְּנֽוֹ׃
<A NAME="6"> </A>
<B>ו</B> וַתֹּ֣אמֶר שָׂרָ֔ה צְחֹ֕ק עָ֥שָׂה לִ֖י אֱלֹהִ֑ים כָּל־הַשֹּׁמֵ֖עַ יִֽצְחַק־לִֽי׃
<A NAME="7"> </A>
<B>ז</B> וַתֹּ֗אמֶר מִ֤י מִלֵּל֙ לְאַבְרָהָ֔ם הֵינִ֥יקָה בָנִ֖ים שָׂרָ֑ה כִּֽי־יָלַ֥דְתִּי בֵ֖ן לִזְקֻנָֽיו׃
<A NAME="8"> </A>
<B>ח</B> וַיִּגְדַּ֥ל הַיֶּ֖לֶד וַיִּגָּמַ֑ל וַיַּ֤עַשׂ אַבְרָהָם֙ מִשְׁתֶּ֣ה גָד֔וֹל בְּי֖וֹם הִגָּמֵ֥ל אֶת־יִצְחָֽק׃
<A NAME="9"> </A>
<B>ט</B> וַתֵּ֨רֶא שָׂרָ֜ה אֶֽת־בֶּן־הָגָ֧ר הַמִּצְרִ֛ית אֲשֶׁר־יָֽלְדָ֥ה לְאַבְרָהָ֖ם מְצַחֵֽק׃
<A NAME="10"> </A>
<B>י</B> וַתֹּ֨אמֶר֙ לְאַבְרָהָ֔ם גָּרֵ֛שׁ הָֽאָמָ֥ה הַזֹּ֖את וְאֶת־בְּנָ֑הּ כִּ֣י לֹ֤א יִירַשׁ֙ בֶּן־הָֽאָמָ֣ה הַזֹּ֔את עִם־בְּנִ֖י עִם־יִצְחָֽק׃
<A NAME="11"> </A>
<B>יא</B> וַיֵּ֧רַע הַדָּבָ֛ר מְאֹ֖ד בְּעֵינֵ֣י אַבְרָהָ֑ם עַ֖ל אוֹדֹ֥ת בְּנֽוֹ׃
<A NAME="12"> </A>
<B>יב</B> וַיֹּ֨אמֶר אֱלֹהִ֜ים אֶל־אַבְרָהָ֗ם אַל־יֵרַ֤ע בְּעֵינֶ֨יךָ֙ עַל־הַנַּ֣עַר וְעַל־אֲמָתֶ֔ךָ כֹּל֩ אֲשֶׁ֨ר תֹּאמַ֥ר אֵלֶ֛יךָ שָׂרָ֖ה שְׁמַ֣ע בְּקֹלָ֑הּ כִּ֣י בְיִצְחָ֔ק יִקָּרֵ֥א לְךָ֖ זָֽרַע׃
<A NAME="13"> </A>
<B>יג</B> וְגַ֥ם אֶת־בֶּן־הָֽאָמָ֖ה לְג֣וֹי אֲשִׂימֶ֑נּוּ כִּ֥י זַרְעֲךָ֖ הֽוּא׃
<A NAME="14"> </A>
<B>יד</B> וַיַּשְׁכֵּ֣ם אַבְרָהָ֣ם ׀ בַּבֹּ֡קֶר וַיִּֽקַּֽח־לֶחֶם֩ וְחֵ֨מַת מַ֜יִם וַיִּתֵּ֣ן אֶל־הָ֠גָר שָׂ֧ם עַל־שִׁכְמָ֛הּ וְאֶת־הַיֶּ֖לֶד וַֽיְשַׁלְּחֶ֑הָ וַתֵּ֣לֶךְ וַתֵּ֔תַע בְּמִדְבַּ֖ר בְּאֵ֥ר שָֽׁבַע׃
<A NAME="15"> </A>
<B>טו</B> וַיִּכְל֥וּ הַמַּ֖יִם מִן־הַחֵ֑מֶת וַתַּשְׁלֵ֣ךְ אֶת־הַיֶּ֔לֶד תַּ֖חַת אַחַ֥ד הַשִּׂיחִֽם׃
<A NAME="16"> </A>
<B>טז</B> וַתֵּלֶךְ֩ וַתֵּ֨שֶׁב לָ֜הּ מִנֶּ֗גֶד הַרְחֵק֙ כִּמְטַֽחֲוֵ֣י קֶ֔שֶׁת כִּ֣י אָֽמְרָ֔ה אַל־אֶרְאֶ֖ה בְּמ֣וֹת הַיָּ֑לֶד וַתֵּ֣שֶׁב מִנֶּ֔גֶד וַתִּשָּׂ֥א אֶת־קֹלָ֖הּ וַתֵּֽבְךְּ׃
<A NAME="17"> </A>
<B>יז</B> וַיִּשְׁמַ֣ע אֱלֹהִים֮ אֶת־ק֣וֹל הַנַּעַר֒ וַיִּקְרָא֩ מַלְאַ֨ךְ אֱלֹהִ֤ים ׀ אֶל־הָגָר֙ מִן־הַשָּׁמַ֔יִם וַיֹּ֥אמֶר לָ֖הּ מַה־לָּ֣ךְ הָגָ֑ר אַל־תִּ֣ירְאִ֔י כִּֽי־שָׁמַ֧ע אֱלֹהִ֛ים אֶל־ק֥וֹל הַנַּ֖עַר בַּֽאֲשֶׁ֥ר הוּא־שָֽׁם׃
<A NAME="18"> </A>
<B>יח</B> ק֚וּמִי שְׂאִ֣י אֶת־הַנַּ֔עַר וְהַֽחֲזִ֥יקִי אֶת־יָדֵ֖ךְ בּ֑וֹ כִּֽי־לְג֥וֹי גָּד֖וֹל אֲשִׂימֶֽנּוּ׃
<A NAME="19"> </A>
<B>יט</B> וַיִּפְקַ֤ח אֱלֹהִים֙ אֶת־עֵינֶ֔יהָ וַתֵּ֖רֶא בְּאֵ֣ר מָ֑יִם וַתֵּ֜לֶךְ וַתְּמַלֵּ֤א אֶת־הַחֵ֨מֶת֙ מַ֔יִם וַתַּ֖שְׁקְ אֶת־הַנָּֽעַר׃
<A NAME="20"> </A>
<B>כ</B> וַיְהִ֧י אֱלֹהִ֛ים אֶת־הַנַּ֖עַר וַיִּגְדָּ֑ל וַיֵּ֨שֶׁב֙ בַּמִּדְבָּ֔ר וַיְהִ֖י רֹבֶ֥ה קַשָּֽׁת׃
<A NAME="21"> </A>
<B>כא</B> וַיֵּ֖שֶׁב בְּמִדְבַּ֣ר פָּארָ֑ן וַתִּֽקַּֽח־ל֥וֹ אִמּ֛וֹ אִשָּׁ֖ה מֵאֶ֥רֶץ מִצְרָֽיִם׃ {פ}<BR>
<A NAME="22"> </A>
<B>כב</B> וַֽיְהִי֙ בָּעֵ֣ת הַהִ֔וא וַיֹּ֣אמֶר אֲבִימֶ֗לֶךְ וּפִיכֹל֙ שַׂר־צְבָא֔וֹ אֶל־אַבְרָהָ֖ם לֵאמֹ֑ר אֱלֹהִ֣ים עִמְּךָ֔ בְּכֹ֥ל אֲשֶׁר־אַתָּ֖ה עֹשֶֽׂה׃
<A NAME="23"> </A>
<B>כג</B> וְעַתָּ֗ה הִשָּׁ֨בְעָה לִּ֤י בֵֽאלֹהִים֙ הֵ֔נָּה אִם־תִּשְׁקֹ֣ר לִ֔י וּלְנִינִ֖י וּלְנֶכְדִּ֑י כַּחֶ֜סֶד אֲשֶׁר־עָשִׂ֤יתִי עִמְּךָ֙ תַּֽעֲשֶׂ֣ה עִמָּדִ֔י וְעִם־הָאָ֖רֶץ אֲשֶׁר־גַּ֥רְתָּה בָּֽהּ׃
<A NAME="24"> </A>
<B>כד</B> וַיֹּ֨אמֶר֙ אַבְרָהָ֔ם אָֽנֹכִ֖י אִשָּׁבֵֽעַ׃
<A NAME="25"> </A>
<B>כה</B> וְהוֹכִ֥חַ אַבְרָהָ֖ם אֶת־אֲבִימֶ֑לֶךְ עַל־אֹדוֹת֙ בְּאֵ֣ר הַמַּ֔יִם אֲשֶׁ֥ר גָּֽזְל֖וּ עַבְדֵ֥י אֲבִימֶֽלֶךְ׃
<A NAME="26"> </A>
<B>כו</B> וַיֹּ֣אמֶר אֲבִימֶ֔לֶךְ לֹ֣א יָדַ֔עְתִּי מִ֥י עָשָׂ֖ה אֶת־הַדָּבָ֣ר הַזֶּ֑ה וְגַם־אַתָּ֞ה לֹֽא־הִגַּ֣דְתָּ לִּ֗י וְגַ֧ם אָֽנֹכִ֛י לֹ֥א שָׁמַ֖עְתִּי בִּלְתִּ֥י הַיּֽוֹם׃
<A NAME="27"> </A>
<B>כז</B> וַיִּקַּ֤ח אַבְרָהָם֙ צֹ֣אן וּבָקָ֔ר וַיִּתֵּ֖ן לַֽאֲבִימֶ֑לֶךְ וַיִּכְרְת֥וּ שְׁנֵיהֶ֖ם בְּרִֽית׃
<A NAME="28"> </A>
<B>כח</B> וַיַּצֵּ֣ב אַבְרָהָ֗ם אֶת־שֶׁ֛בַע כִּבְשֹׂ֥ת הַצֹּ֖אן לְבַדְּהֶֽן׃
<A NAME="29"> </A>
<B>כט</B> וַיֹּ֥אמֶר אֲבִימֶ֖לֶךְ אֶל־אַבְרָהָ֑ם מָ֣ה הֵ֗נָּה שֶׁ֤בַע כְּבָשֹׂת֙ הָאֵ֔לֶּה אֲשֶׁ֥ר הִצַּ֖בְתָּ לְבַדָּֽנָה׃
<A NAME="30"> </A>
<B>ל</B> וַיֹּ֕אמֶר כִּ֚י אֶת־שֶׁ֣בַע כְּבָשֹׂ֔ת תִּקַּ֖ח מִיָּדִ֑י בַּֽעֲבוּר֙ תִּֽהְיֶה־לִּ֣י לְעֵדָ֔ה כִּ֥י חָפַ֖רְתִּי אֶת־הַבְּאֵ֥ר הַזֹּֽאת׃
<A NAME="31"> </A>
<B>לא</B> עַל־כֵּ֗ן קָרָ֛א לַמָּק֥וֹם הַה֖וּא בְּאֵ֣ר שָׁ֑בַע כִּ֛י שָׁ֥ם נִשְׁבְּע֖וּ שְׁנֵיהֶֽם׃
<A NAME="32"> </A>
<B>לב</B> וַיִּכְרְת֥וּ בְרִ֖ית בִּבְאֵ֣ר שָׁ֑בַע וַיָּ֣קָם אֲבִימֶ֗לֶךְ וּפִיכֹל֙ שַׂר־צְבָא֔וֹ וַיָּשֻׁ֖בוּ אֶל־אֶ֥רֶץ פְּלִשְׁתִּֽים׃
<A NAME="33"> </A>
<B>לג</B> וַיִּטַּ֥ע אֶ֖שֶׁל בִּבְאֵ֣ר שָׁ֑בַע וַיִּ֨קְרָא־שָׁ֔ם בְּשֵׁ֥ם יְהוָ֖ה אֵ֥ל עוֹלָֽם׃
<A NAME="34"> </A>
<B>לד</B> וַיָּ֧גָר אַבְרָהָ֛ם בְּאֶ֥רֶץ פְּלִשְׁתִּ֖ים יָמִ֥ים רַבִּֽים׃ {פ}</P>

<HR>
<P CLASS=s>
<A HREF="c0.htm">תנ"ך</A> -
בראשית - פרק
<A HREF="c0101.htm">א</A>
<A HREF="c0102.htm">ב</A>
<A HREF="c0103.htm">ג</A>
<A HREF="c0104.htm">ד</A>
<A HREF="c0105.htm">ה</A>
<A HREF="c0106.htm">ו</A>
<A HREF="c0107.htm">ז</A>
<A HREF="c0108.htm">ח</A>
<A HREF="c0109.htm">ט</A>
<A HREF="c0110.htm">י</A>
<A HREF="c0111.htm">יא</A>
<A HREF="c0112.htm">יב</A>
<A HREF="c0113.htm">יג</A>
<A HREF="c0114.htm">יד</A>
<A HREF="c0115.htm">טו</A>
<A HREF="c0116.htm">טז</A>
<A HREF="c0117.htm">יז</A>
<A HREF="c0118.htm">יח</A>
<A HREF="c0119.htm">יט</A>
<A HREF="c0120.htm">כ</A>
כא
<A HREF="c0122.htm">כב</A>
<A HREF="c0123.htm">כג</A>
<A HREF="c0124.htm">כד</A>
<A HREF="c0125.htm">כה</A>
<A HREF="c0126.htm">כו</A>
<A HREF="c0127.htm">כז</A>
<A HREF="c0128.htm">כח</A>
<A HREF="c0129.htm">כט</A>
<A HREF="c0130.htm">ל</A>
<A HREF="c0131.htm">לא</A>
<A HREF="c0132.htm">לב</A>
<A HREF="c0133.htm">לג</A>
<A HREF="c0134.htm">לד</A>
<A HREF="c0135.htm">לה</A>
<A HREF="c0136.htm">לו</A>
<A HREF="c0137.htm">לז</A>
<A HREF="c0138.htm">לח</A>
<A HREF="c0139.htm">לט</A>
<A HREF="c0140.htm">מ</A>
<A HREF="c0141.htm">מא</A>
<A HREF="c0142.htm">מב</A>
<A HREF="c0143.htm">מג</A>
<A HREF="c0144.htm">מד</A>
<A HREF="c0145.htm">מה</A>
<A HREF="c0146.htm">מו</A>
<A HREF="c0147.htm">מז</A>
<A HREF="c0148.htm">מח</A>
<A HREF="c0149.htm">מט</A>
<A HREF="c0150.htm">נ</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c0121')</SCRIPT></P>
</BODY></HTML>
