<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="c.css" TYPE="text/css">
<TITLE>תנ"ך - בראשית פרק יד</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
בראשית - פרק
<A HREF="c0101.htm">א</A>
<A HREF="c0102.htm">ב</A>
<A HREF="c0103.htm">ג</A>
<A HREF="c0104.htm">ד</A>
<A HREF="c0105.htm">ה</A>
<A HREF="c0106.htm">ו</A>
<A HREF="c0107.htm">ז</A>
<A HREF="c0108.htm">ח</A>
<A HREF="c0109.htm">ט</A>
<A HREF="c0110.htm">י</A>
<A HREF="c0111.htm">יא</A>
<A HREF="c0112.htm">יב</A>
<A HREF="c0113.htm">יג</A>
יד
<A HREF="c0115.htm">טו</A>
<A HREF="c0116.htm">טז</A>
<A HREF="c0117.htm">יז</A>
<A HREF="c0118.htm">יח</A>
<A HREF="c0119.htm">יט</A>
<A HREF="c0120.htm">כ</A>
<A HREF="c0121.htm">כא</A>
<A HREF="c0122.htm">כב</A>
<A HREF="c0123.htm">כג</A>
<A HREF="c0124.htm">כד</A>
<A HREF="c0125.htm">כה</A>
<A HREF="c0126.htm">כו</A>
<A HREF="c0127.htm">כז</A>
<A HREF="c0128.htm">כח</A>
<A HREF="c0129.htm">כט</A>
<A HREF="c0130.htm">ל</A>
<A HREF="c0131.htm">לא</A>
<A HREF="c0132.htm">לב</A>
<A HREF="c0133.htm">לג</A>
<A HREF="c0134.htm">לד</A>
<A HREF="c0135.htm">לה</A>
<A HREF="c0136.htm">לו</A>
<A HREF="c0137.htm">לז</A>
<A HREF="c0138.htm">לח</A>
<A HREF="c0139.htm">לט</A>
<A HREF="c0140.htm">מ</A>
<A HREF="c0141.htm">מא</A>
<A HREF="c0142.htm">מב</A>
<A HREF="c0143.htm">מג</A>
<A HREF="c0144.htm">מד</A>
<A HREF="c0145.htm">מה</A>
<A HREF="c0146.htm">מו</A>
<A HREF="c0147.htm">מז</A>
<A HREF="c0148.htm">מח</A>
<A HREF="c0149.htm">מט</A>
<A HREF="c0150.htm">נ</A>
</P>
<HR>

<H1>בראשית פרק יד</H1>

<A NAME="1"> </A>
<P><B>א</B> וַיְהִ֗י בִּימֵי֙ אַמְרָפֶ֣ל מֶֽלֶךְ־שִׁנְעָ֔ר אַרְי֖וֹךְ מֶ֣לֶךְ אֶלָּסָ֑ר כְּדָרְלָעֹ֨מֶר֙ מֶ֣לֶךְ עֵילָ֔ם וְתִדְעָ֖ל מֶ֥לֶךְ גּוֹיִֽם׃
<A NAME="2"> </A>
<B>ב</B> עָשׂ֣וּ מִלְחָמָ֗ה אֶת־בֶּ֨רַע֙ מֶ֣לֶךְ סְדֹ֔ם וְאֶת־בִּרְשַׁ֖ע מֶ֣לֶךְ עֲמֹרָ֑ה שִׁנְאָ֣ב ׀ מֶ֣לֶךְ אַדְמָ֗ה וְשֶׁמְאֵ֨בֶר֙ מֶ֣לֶךְ צְבֹיִ֔ים וּמֶ֥לֶךְ בֶּ֖לַע הִיא־צֹֽעַר׃
<A NAME="3"> </A>
<B>ג</B> כָּל־אֵ֨לֶּה֙ חָֽבְר֔וּ אֶל־עֵ֖מֶק הַשִּׂדִּ֑ים ה֖וּא יָ֥ם הַמֶּֽלַח׃
<A NAME="4"> </A>
<B>ד</B> שְׁתֵּ֤ים עֶשְׂרֵה֙ שָׁנָ֔ה עָֽבְד֖וּ אֶת־כְּדָרְלָעֹ֑מֶר וּשְׁלֹשׁ־עֶשְׂרֵ֥ה שָׁנָ֖ה מָרָֽדוּ׃
<A NAME="5"> </A>
<B>ה</B> וּבְאַרְבַּע֩ עֶשְׂרֵ֨ה שָׁנָ֜ה בָּ֣א כְדָרְלָעֹ֗מֶר וְהַמְּלָכִים֙ אֲשֶׁ֣ר אִתּ֔וֹ וַיַּכּ֤וּ אֶת־רְפָאִים֙ בְּעַשְׁתְּרֹ֣ת קַרְנַ֔יִם וְאֶת־הַזּוּזִ֖ים בְּהָ֑ם וְאֵת֙ הָֽאֵימִ֔ים בְּשָׁוֵ֖ה קִרְיָתָֽיִם׃
<A NAME="6"> </A>
<B>ו</B> וְאֶת־הַֽחֹרִ֖י בְּהַרְרָ֣ם שֵׂעִ֑יר עַ֚ד אֵ֣יל פָּארָ֔ן אֲשֶׁ֖ר עַל־הַמִּדְבָּֽר׃
<A NAME="7"> </A>
<B>ז</B> וַ֠יָּשֻׁבוּ וַיָּבֹ֜אוּ אֶל־עֵ֤ין מִשְׁפָּט֙ הִ֣וא קָדֵ֔שׁ וַיַּכּ֕וּ אֶֽת־כָּל־שְׂדֵ֖ה הָעֲמָֽלֵקִ֑י וְגַם֙ אֶת־הָ֣אֱמֹרִ֔י הַיֹּשֵׁ֖ב בְּחַֽצְצֹ֥ן תָּמָֽר׃
<A NAME="8"> </A>
<B>ח</B> וַיֵּצֵ֨א מֶֽלֶךְ־סְדֹ֜ם וּמֶ֣לֶךְ עֲמֹרָ֗ה וּמֶ֤לֶךְ אַדְמָה֙ וּמֶ֣לֶךְ צְבֹיִ֔ים וּמֶ֥לֶךְ בֶּ֖לַע הִוא־צֹ֑עַר וַיַּֽעַרְכ֤וּ אִתָּם֙ מִלְחָמָ֔ה בְּעֵ֖מֶק הַשִּׂדִּֽים׃
<A NAME="9"> </A>
<B>ט</B> אֵ֣ת כְּדָרְלָעֹ֜מֶר מֶ֣לֶךְ עֵילָ֗ם וְתִדְעָל֙ מֶ֣לֶךְ גּוֹיִ֔ם וְאַמְרָפֶל֙ מֶ֣לֶךְ שִׁנְעָ֔ר וְאַרְי֖וֹךְ מֶ֣לֶךְ אֶלָּסָ֑ר אַרְבָּעָ֥ה מְלָכִ֖ים אֶת־הַֽחֲמִשָּֽׁה׃
<A NAME="10"> </A>
<B>י</B> וְעֵ֣מֶק הַשִּׂדִּ֗ים בֶּֽאֱרֹ֤ת בֶּֽאֱרֹת֙ חֵמָ֔ר וַיָּנֻ֛סוּ מֶֽלֶךְ־סְדֹ֥ם וַֽעֲמֹרָ֖ה וַיִּפְּלוּ־שָׁ֑מָּה וְהַנִּשְׁאָרִ֖ים הֶ֥רָה נָּֽסוּ׃
<A NAME="11"> </A>
<B>יא</B> וַ֠יִּקְחוּ אֶת־כָּל־רְכֻ֨שׁ סְדֹ֧ם וַֽעֲמֹרָ֛ה וְאֶת־כָּל־אָכְלָ֖ם וַיֵּלֵֽכוּ׃
<A NAME="12"> </A>
<B>יב</B> וַיִּקְח֨וּ אֶת־ל֧וֹט וְאֶת־רְכֻשׁ֛וֹ בֶּן־אֲחִ֥י אַבְרָ֖ם וַיֵּלֵ֑כוּ וְה֥וּא יֹשֵׁ֖ב בִּסְדֹֽם׃
<A NAME="13"> </A>
<B>יג</B> וַיָּבֹא֙ הַפָּלִ֔יט וַיַּגֵּ֖ד לְאַבְרָ֣ם הָֽעִבְרִ֑י וְהוּא֩ שֹׁכֵ֨ן בְּאֵֽלֹנֵ֜י מַמְרֵ֣א הָֽאֱמֹרִ֗י אֲחִ֤י אֶשְׁכֹּל֙ וַֽאֲחִ֣י עָנֵ֔ר וְהֵ֖ם בַּֽעֲלֵ֥י בְרִית־אַבְרָֽם׃
<A NAME="14"> </A>
<B>יד</B> וַיִּשְׁמַ֣ע אַבְרָ֔ם כִּ֥י נִשְׁבָּ֖ה אָחִ֑יו וַיָּ֨רֶק אֶת־חֲנִיכָ֜יו יְלִידֵ֣י בֵית֗וֹ שְׁמֹנָ֤ה עָשָׂר֙ וּשְׁלֹ֣שׁ מֵא֔וֹת וַיִּרְדֹּ֖ף עַד־דָּֽן׃
<A NAME="15"> </A>
<B>טו</B> וַיֵּֽחָלֵ֨ק עֲלֵיהֶ֧ם ׀ לַ֛יְלָה ה֥וּא וַֽעֲבָדָ֖יו וַיַּכֵּ֑ם וַֽיִּרְדְּפֵם֙ עַד־חוֹבָ֔ה אֲשֶׁ֥ר מִשְּׂמֹ֖אל לְדַמָּֽשֶׂק׃
<A NAME="16"> </A>
<B>טז</B> וַיָּ֕שֶׁב אֵ֖ת כָּל־הָֽרְכֻ֑שׁ וְגַם֩ אֶת־ל֨וֹט אָחִ֤יו וּרְכֻשׁוֹ֙ הֵשִׁ֔יב וְגַ֥ם אֶת־הַנָּשִׁ֖ים וְאֶת־הָעָֽם׃
<A NAME="17"> </A>
<B>יז</B> וַיֵּצֵ֣א מֶֽלֶךְ־סְדֹם֮ לִקְרָאתוֹ֒ אַֽחֲרֵ֣י שׁוּב֗וֹ מֵֽהַכּוֹת֙ אֶת־כְּדָרְלָעֹ֔מֶר וְאֶת־הַמְּלָכִ֖ים אֲשֶׁ֣ר אִתּ֑וֹ אֶל־עֵ֣מֶק שָׁוֵ֔ה ה֖וּא עֵ֥מֶק הַמֶּֽלֶךְ׃
<A NAME="18"> </A>
<B>יח</B> וּמַלְכִּי־צֶ֨דֶק֙ מֶ֣לֶךְ שָׁלֵ֔ם הוֹצִ֖יא לֶ֣חֶם וָיָ֑יִן וְה֥וּא כֹהֵ֖ן לְאֵ֥ל עֶלְיֽוֹן׃
<A NAME="19"> </A>
<B>יט</B> וַֽיְבָרְכֵ֖הוּ וַיֹּאמַ֑ר בָּר֤וּךְ אַבְרָם֙ לְאֵ֣ל עֶלְי֔וֹן קֹנֵ֖ה שָׁמַ֥יִם וָאָֽרֶץ׃
<A NAME="20"> </A>
<B>כ</B> וּבָרוּךְ֙ אֵ֣ל עֶלְי֔וֹן אֲשֶׁר־מִגֵּ֥ן צָרֶ֖יךָ בְּיָדֶ֑ךָ וַיִּתֶּן־ל֥וֹ מַֽעֲשֵׂ֖ר מִכֹּֽל׃
<A NAME="21"> </A>
<B>כא</B> וַיֹּ֥אמֶר מֶֽלֶךְ־סְדֹ֖ם אֶל־אַבְרָ֑ם תֶּן־לִ֣י הַנֶּ֔פֶשׁ וְהָֽרְכֻ֖שׁ קַֽח־לָֽךְ׃
<A NAME="22"> </A>
<B>כב</B> וַיֹּ֥אמֶר אַבְרָ֖ם אֶל־מֶ֣לֶךְ סְדֹ֑ם הֲרִמֹ֨תִי יָדִ֤י אֶל־יְהוָה֙ אֵ֣ל עֶלְי֔וֹן קֹנֵ֖ה שָׁמַ֥יִם וָאָֽרֶץ׃
<A NAME="23"> </A>
<B>כג</B> אִם־מִחוּט֙ וְעַ֣ד שְׂרֽוֹךְ־נַ֔עַל וְאִם־אֶקַּ֖ח מִכָּל־אֲשֶׁר־לָ֑ךְ וְלֹ֣א תֹאמַ֔ר אֲנִ֖י הֶֽעֱשַׁ֥רְתִּי אֶת־אַבְרָֽם׃
<A NAME="24"> </A>
<B>כד</B> בִּלְעָדַ֗י רַ֚ק אֲשֶׁ֣ר אָֽכְל֣וּ הַנְּעָרִ֔ים וְחֵ֨לֶק֙ הָֽאֲנָשִׁ֔ים אֲשֶׁ֥ר הָֽלְכ֖וּ אִתִּ֑י עָנֵר֙ אֶשְׁכֹּ֣ל וּמַמְרֵ֔א הֵ֖ם יִקְח֥וּ חֶלְקָֽם׃ {ס}</P>

<HR>
<P CLASS=s>
<A HREF="c0.htm">תנ"ך</A> -
בראשית - פרק
<A HREF="c0101.htm">א</A>
<A HREF="c0102.htm">ב</A>
<A HREF="c0103.htm">ג</A>
<A HREF="c0104.htm">ד</A>
<A HREF="c0105.htm">ה</A>
<A HREF="c0106.htm">ו</A>
<A HREF="c0107.htm">ז</A>
<A HREF="c0108.htm">ח</A>
<A HREF="c0109.htm">ט</A>
<A HREF="c0110.htm">י</A>
<A HREF="c0111.htm">יא</A>
<A HREF="c0112.htm">יב</A>
<A HREF="c0113.htm">יג</A>
יד
<A HREF="c0115.htm">טו</A>
<A HREF="c0116.htm">טז</A>
<A HREF="c0117.htm">יז</A>
<A HREF="c0118.htm">יח</A>
<A HREF="c0119.htm">יט</A>
<A HREF="c0120.htm">כ</A>
<A HREF="c0121.htm">כא</A>
<A HREF="c0122.htm">כב</A>
<A HREF="c0123.htm">כג</A>
<A HREF="c0124.htm">כד</A>
<A HREF="c0125.htm">כה</A>
<A HREF="c0126.htm">כו</A>
<A HREF="c0127.htm">כז</A>
<A HREF="c0128.htm">כח</A>
<A HREF="c0129.htm">כט</A>
<A HREF="c0130.htm">ל</A>
<A HREF="c0131.htm">לא</A>
<A HREF="c0132.htm">לב</A>
<A HREF="c0133.htm">לג</A>
<A HREF="c0134.htm">לד</A>
<A HREF="c0135.htm">לה</A>
<A HREF="c0136.htm">לו</A>
<A HREF="c0137.htm">לז</A>
<A HREF="c0138.htm">לח</A>
<A HREF="c0139.htm">לט</A>
<A HREF="c0140.htm">מ</A>
<A HREF="c0141.htm">מא</A>
<A HREF="c0142.htm">מב</A>
<A HREF="c0143.htm">מג</A>
<A HREF="c0144.htm">מד</A>
<A HREF="c0145.htm">מה</A>
<A HREF="c0146.htm">מו</A>
<A HREF="c0147.htm">מז</A>
<A HREF="c0148.htm">מח</A>
<A HREF="c0149.htm">מט</A>
<A HREF="c0150.htm">נ</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c0114')</SCRIPT></P>
</BODY></HTML>
