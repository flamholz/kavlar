<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="cs.css" TYPE="text/css">
<TITLE>תנ"ך - משלי פרק כד</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
משלי - פרק
<A HREF="c2801.htm">א</A>
<A HREF="c2802.htm">ב</A>
<A HREF="c2803.htm">ג</A>
<A HREF="c2804.htm">ד</A>
<A HREF="c2805.htm">ה</A>
<A HREF="c2806.htm">ו</A>
<A HREF="c2807.htm">ז</A>
<A HREF="c2808.htm">ח</A>
<A HREF="c2809.htm">ט</A>
<A HREF="c2810.htm">י</A>
<A HREF="c2811.htm">יא</A>
<A HREF="c2812.htm">יב</A>
<A HREF="c2813.htm">יג</A>
<A HREF="c2814.htm">יד</A>
<A HREF="c2815.htm">טו</A>
<A HREF="c2816.htm">טז</A>
<A HREF="c2817.htm">יז</A>
<A HREF="c2818.htm">יח</A>
<A HREF="c2819.htm">יט</A>
<A HREF="c2820.htm">כ</A>
<A HREF="c2821.htm">כא</A>
<A HREF="c2822.htm">כב</A>
<A HREF="c2823.htm">כג</A>
כד
<A HREF="c2825.htm">כה</A>
<A HREF="c2826.htm">כו</A>
<A HREF="c2827.htm">כז</A>
<A HREF="c2828.htm">כח</A>
<A HREF="c2829.htm">כט</A>
<A HREF="c2830.htm">ל</A>
<A HREF="c2831.htm">לא</A>
</P>
<HR>

<H1>משלי פרק כד</H1>

<A NAME="1"> </A>
<P><B>א</B> אַל־תְּ֭קַנֵּא בְּאַנְשֵׁ֣י רָעָ֑ה    וְאַל־תִּ֝תְאָ֗ו לִֽהְי֥וֹת אִתָּֽם׃<BR>
<A NAME="2"> </A>
<B>ב</B> כִּי־שֹׁ֭ד יֶהְגֶּ֣ה לִבָּ֑ם    וְ֝עָמָ֗ל שִׂפְתֵיהֶ֥ם תְּדַבֵּֽרְנָה׃<BR>
<A NAME="3"> </A>
<B>ג</B> בְּ֭חָכְמָה יִבָּ֣נֶה בָּ֑יִת    וּ֝בִתְבוּנָ֗ה יִתְכּוֹנָֽן׃<BR>
<A NAME="4"> </A>
<B>ד</B> וּ֭בְדַעַת חֲדָרִ֣ים יִמָּֽלְא֑וּ    כָּל־ה֖וֹן יָקָ֣ר וְנָעִֽים׃<BR>
<A NAME="5"> </A>
<B>ה</B> גֶּֽבֶר־חָכָ֥ם בַּע֑וֹז    וְאִֽישׁ־דַּ֝֗עַת מְאַמֶּץ־כֹּֽחַ׃<BR>
<A NAME="6"> </A>
<B>ו</B> כִּ֣י בְ֭תַחְבֻּלוֹת תַּֽעֲשֶׂה־לְּךָ֣ מִלְחָמָ֑ה    וּ֝תְשׁוּעָ֗ה בְּרֹ֣ב יוֹעֵֽץ׃<BR>
<A NAME="7"> </A>
<B>ז</B> רָאמ֣וֹת לֶֽאֱוִ֣יל חָכְמ֑וֹת    בַּ֝שַּׁ֗עַר לֹ֣א יִפְתַּח־פִּֽיהוּ׃<BR>
<A NAME="8"> </A>
<B>ח</B> מְחַשֵּׁ֥ב לְהָרֵ֑עַ    ל֝֗וֹ בַּֽעַל־מְזִמּ֥וֹת יִקְרָֽאוּ׃<BR>
<A NAME="9"> </A>
<B>ט</B> זִמַּ֣ת אִוֶּ֣לֶת חַטָּ֑את    וְתֽוֹעֲבַ֖ת לְאָדָ֣ם לֵֽץ׃<BR>
<A NAME="10"> </A>
<B>י</B> הִ֭תְרַפִּיתָ בְּי֥וֹם צָרָ֗ה    צַ֣ר כֹּחֶֽכָה׃<BR>
<A NAME="11"> </A>
<B>יא</B> הַ֭צֵּל לְקֻחִ֣ים לַמָּ֑וֶת    וּמָטִ֥ים לַ֝הֶ֗רֶג אִם־תַּחְשֽׂוֹךְ׃<BR>
<A NAME="12"> </A>
<B>יב</B> כִּֽי־תֹאמַ֗ר    הֵן֮ לֹֽא־יָדַ֪עְנ֫וּ זֶ֥ה<BR>הֲֽלֹא־תֹ֘כֵ֤ן לִבּ֨וֹת ׀ הֽוּא־יָבִ֗ין וְנֹצֵ֣ר נַ֭פְשְׁךָ ה֣וּא יֵדָ֑ע    וְהֵשִׁ֖יב לְאָדָ֣ם כְּפָֽעֳלֽוֹ׃<BR>
<A NAME="13"> </A>
<B>יג</B> אֱכָל־בְּנִ֣י דְבַ֣שׁ כִּי־ט֑וֹב    וְנֹ֥פֶת מָ֝ת֗וֹק עַל־חִכֶּֽךָ׃<BR>
<A NAME="14"> </A>
<B>יד</B> כֵּ֤ן ׀ דְּעֶ֥ה חָכְמָ֗ה לְנַ֫פְשֶׁ֥ךָ    אִם־מָ֭צָאתָ וְיֵ֣שׁ אַֽחֲרִ֑ית וְ֝תִקְוָֽתְךָ֗ לֹ֣א תִכָּרֵֽת׃</P>
<A NAME="15"> </A>
<P><B>טו</B> אַל־תֶּֽאֱרֹ֣ב רָ֭שָׁע לִנְוֵ֣ה צַדִּ֑יק    אַֽל־תְּשַׁדֵּ֥ד רִבְצֽוֹ׃<BR>
<A NAME="16"> </A>
<B>טז</B> כִּ֤י שֶׁ֨בַע ׀ יִפּ֣וֹל צַדִּ֣יק וָקָ֑ם    וּ֝רְשָׁעִ֗ים יִכָּֽשְׁל֥וּ בְרָעָֽה׃<BR>
<A NAME="17"> </A>
<B>יז</B> בִּנְפֹ֣ל אויביך (אֽ֭וֹיִבְךָ) אַל־תִּשְׂמָ֑ח    וּ֝בִכָּֽשְׁל֗וֹ אַל־יָגֵ֥ל לִבֶּֽךָ׃<BR>
<A NAME="18"> </A>
<B>יח</B> פֶּן־יִרְאֶ֣ה יְ֭הוָה וְרַ֣ע בְּעֵינָ֑יו    וְהֵשִׁ֖יב מֵֽעָלָ֣יו אַפּֽוֹ׃</P>
<A NAME="19"> </A>
<P><B>יט</B> אַל־תִּתְחַ֥ר בַּמְּרֵעִ֑ים    אַל־תְּ֝קַנֵּ֗א בָּֽרְשָׁעִֽים׃<BR>
<A NAME="20"> </A>
<B>כ</B> כִּ֤י ׀ לֹֽא־תִהְיֶ֣ה אַֽחֲרִ֣ית לָרָ֑ע    נֵ֖ר רְשָׁעִ֣ים יִדְעָֽךְ׃<BR>
<A NAME="21"> </A>
<B>כא</B> יְרָֽא־אֶת־יְהוָ֣ה בְּנִ֣י וָמֶ֑לֶךְ    עִם־שׁ֝וֹנִ֗ים אַל־תִּתְעָרָֽב׃<BR>
<A NAME="22"> </A>
<B>כב</B> כִּֽי־פִ֭תְאֹם יָק֣וּם אֵידָ֑ם    וּפִ֥יד שְׁ֝נֵיהֶ֗ם מִ֣י יוֹדֵֽעַ׃</P>
<A NAME="23"> </A>
<P><B>כג</B> גַּם־אֵ֥לֶּה לַֽחֲכָמִ֑ים    הַֽכֵּר־פָּנִ֖ים בְּמִשְׁפָּ֣ט בַּל־טֽוֹב׃<BR>
<A NAME="24"> </A>
<B>כד</B> אֹ֤מֵ֨ר ׀ לְרָשָׁע֮ צַדִּ֪יק אָ֥תָּה    יִקְּבֻ֥הוּ עַמִּ֑ים יִזְעָמ֥וּהוּ לְאֻמִּֽים׃<BR>
<A NAME="25"> </A>
<B>כה</B> וְלַמּֽוֹכִיחִ֥ים יִנְעָ֑ם    וַֽ֝עֲלֵיהֶ֗ם תָּב֥וֹא בִרְכַּת־טֽוֹב׃<BR>
<A NAME="26"> </A>
<B>כו</B> שְׂפָתַ֥יִם יִשָּׁ֑ק    מֵ֝שִׁ֗יב דְּבָרִ֥ים נְכֹחִֽים׃<BR>
<A NAME="27"> </A>
<B>כז</B> הָ֘כֵ֤ן בַּח֨וּץ ׀ מְלַאכְתֶּ֗ךָ וְעַתְּדָ֣הּ בַּשָּׂדֶ֣ה לָ֑ךְ    אַ֝חַ֗ר וּבָנִ֥יתָ בֵיתֶֽךָ׃</P>
<A NAME="28"> </A>
<P><B>כח</B> אַל־תְּהִ֣י עֵד־חִנָּ֣ם בְּרֵעֶ֑ךָ    וַֽ֝הֲפִתִּ֗יתָ בִּשְׂפָתֶֽיךָ׃<BR>
<A NAME="29"> </A>
<B>כט</B> אַל־תֹּאמַ֗ר כַּֽאֲשֶׁ֣ר עָֽשָׂה־לִ֭י כֵּ֤ן אֶֽעֱשֶׂה־לּ֑וֹ    אָשִׁ֖יב לָאִ֣ישׁ כְּפָֽעֳלֽוֹ׃</P>
<A NAME="30"> </A>
<P><B>ל</B> עַל־שְׂדֵ֣ה אִישׁ־עָצֵ֣ל עָבַ֑רְתִּי    וְעַל־כֶּ֝֗רֶם אָדָ֥ם חֲסַר־לֵֽב׃<BR>
<A NAME="31"> </A>
<B>לא</B> וְהִנֵּ֨ה עָ֘לָ֤ה כֻלּ֨וֹ ׀ קִמְּשֹׂנִ֗ים כָּסּ֣וּ פָנָ֣יו חֲרֻלִּ֑ים    וְגֶ֖דֶר אֲבָנָ֣יו נֶֽהֱרָֽסָה׃<BR>
<A NAME="32"> </A>
<B>לב</B> וָאֶֽחֱזֶ֣ה אָֽ֭נֹכִי אָשִׁ֣ית לִבִּ֑י    רָ֝אִ֗יתִי לָקַ֥חְתִּי מוּסָֽר׃<BR>
<A NAME="33"> </A>
<B>לג</B> מְעַ֣ט שֵׁ֭נוֹת מְעַ֣ט תְּנוּמ֑וֹת    מְעַ֓ט ׀ חִבֻּ֖ק יָדַ֣יִם לִשְׁכָּֽב׃<BR>
<A NAME="34"> </A>
<B>לד</B> וּבָֽא־מִתְהַלֵּ֥ךְ רֵישֶׁ֑ךָ    וּ֝מַחְסֹרֶ֗יךָ כְּאִ֣ישׁ מָגֵֽן׃</P>

<HR>
<P CLASS=s>
<A HREF="c0.htm">תנ"ך</A> -
משלי - פרק
<A HREF="c2801.htm">א</A>
<A HREF="c2802.htm">ב</A>
<A HREF="c2803.htm">ג</A>
<A HREF="c2804.htm">ד</A>
<A HREF="c2805.htm">ה</A>
<A HREF="c2806.htm">ו</A>
<A HREF="c2807.htm">ז</A>
<A HREF="c2808.htm">ח</A>
<A HREF="c2809.htm">ט</A>
<A HREF="c2810.htm">י</A>
<A HREF="c2811.htm">יא</A>
<A HREF="c2812.htm">יב</A>
<A HREF="c2813.htm">יג</A>
<A HREF="c2814.htm">יד</A>
<A HREF="c2815.htm">טו</A>
<A HREF="c2816.htm">טז</A>
<A HREF="c2817.htm">יז</A>
<A HREF="c2818.htm">יח</A>
<A HREF="c2819.htm">יט</A>
<A HREF="c2820.htm">כ</A>
<A HREF="c2821.htm">כא</A>
<A HREF="c2822.htm">כב</A>
<A HREF="c2823.htm">כג</A>
כד
<A HREF="c2825.htm">כה</A>
<A HREF="c2826.htm">כו</A>
<A HREF="c2827.htm">כז</A>
<A HREF="c2828.htm">כח</A>
<A HREF="c2829.htm">כט</A>
<A HREF="c2830.htm">ל</A>
<A HREF="c2831.htm">לא</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c2824')</SCRIPT></P>
</BODY></HTML>
