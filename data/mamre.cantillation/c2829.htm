<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="cs.css" TYPE="text/css">
<TITLE>תנ"ך - משלי פרק כט</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
משלי - פרק
<A HREF="c2801.htm">א</A>
<A HREF="c2802.htm">ב</A>
<A HREF="c2803.htm">ג</A>
<A HREF="c2804.htm">ד</A>
<A HREF="c2805.htm">ה</A>
<A HREF="c2806.htm">ו</A>
<A HREF="c2807.htm">ז</A>
<A HREF="c2808.htm">ח</A>
<A HREF="c2809.htm">ט</A>
<A HREF="c2810.htm">י</A>
<A HREF="c2811.htm">יא</A>
<A HREF="c2812.htm">יב</A>
<A HREF="c2813.htm">יג</A>
<A HREF="c2814.htm">יד</A>
<A HREF="c2815.htm">טו</A>
<A HREF="c2816.htm">טז</A>
<A HREF="c2817.htm">יז</A>
<A HREF="c2818.htm">יח</A>
<A HREF="c2819.htm">יט</A>
<A HREF="c2820.htm">כ</A>
<A HREF="c2821.htm">כא</A>
<A HREF="c2822.htm">כב</A>
<A HREF="c2823.htm">כג</A>
<A HREF="c2824.htm">כד</A>
<A HREF="c2825.htm">כה</A>
<A HREF="c2826.htm">כו</A>
<A HREF="c2827.htm">כז</A>
<A HREF="c2828.htm">כח</A>
כט
<A HREF="c2830.htm">ל</A>
<A HREF="c2831.htm">לא</A>
</P>
<HR>

<H1>משלי פרק כט</H1>

<A NAME="1"> </A>
<P><B>א</B> אִ֣ישׁ תּֽ֭וֹכָחוֹת מַקְשֶׁה־עֹ֑רֶף    פֶּ֥תַע יִ֝שָּׁבֵ֗ר וְאֵ֣ין מַרְפֵּֽא׃<BR>
<A NAME="2"> </A>
<B>ב</B> בִּרְב֣וֹת צַ֭דִּיקִים יִשְׂמַ֣ח הָעָ֑ם    וּבִמְשֹׁ֥ל רָ֝שָׁ֗ע יֵאָ֥נַֽח עָֽם׃<BR>
<A NAME="3"> </A>
<B>ג</B> אִישׁ־אֹהֵ֣ב חָ֭כְמָה יְשַׂמַּ֣ח אָבִ֑יו    וְרֹעֶ֥ה ז֝וֹנ֗וֹת יְאַבֶּד־הֽוֹן׃<BR>
<A NAME="4"> </A>
<B>ד</B> מֶ֗לֶךְ בְּ֭מִשְׁפָּט יַֽעֲמִ֣יד אָ֑רֶץ    וְאִ֖ישׁ תְּרוּמ֣וֹת יֶֽהֶרְסֶֽנָּה׃<BR>
<A NAME="5"> </A>
<B>ה</B> גֶּ֭בֶר מַֽחֲלִ֣יק עַל־רֵעֵ֑הוּ    רֶ֝֗שֶׁת פּוֹרֵ֥שׂ עַל־פְּעָמָֽיו׃<BR>
<A NAME="6"> </A>
<B>ו</B> בְּפֶ֤שַֽׁע אִ֣ישׁ רָ֣ע מוֹקֵ֑שׁ    וְ֝צַדִּ֗יק יָר֥וּן וְשָׂמֵֽחַ׃<BR>
<A NAME="7"> </A>
<B>ז</B> יֹדֵ֣עַ צַ֭דִּיק דִּ֣ין דַּלִּ֑ים    רָ֝שָׁ֗ע לֹֽא־יָבִ֥ין דָּֽעַת׃<BR>
<A NAME="8"> </A>
<B>ח</B> אַנְשֵׁ֣י לָ֭צוֹן יָפִ֣יחוּ קִרְיָ֑ה    וַֽ֝חֲכָמִ֗ים יָשִׁ֥יבוּ אָֽף׃<BR>
<A NAME="9"> </A>
<B>ט</B> אִֽישׁ־חָכָ֗ם נִ֭שְׁפָּט אֶת־אִ֣ישׁ אֱוִ֑יל    וְרָגַ֥ז וְ֝שָׂחַ֗ק וְאֵ֣ין נָֽחַת׃<BR>
<A NAME="10"> </A>
<B>י</B> אַנְשֵׁ֣י דָ֭מִים יִשְׂנְאוּ־תָ֑ם    וִֽ֝ישָׁרִ֗ים יְבַקְשׁ֥וּ נַפְשֽׁוֹ׃<BR>
<A NAME="11"> </A>
<B>יא</B> כָּל־ר֭וּחוֹ יוֹצִ֣יא כְסִ֑יל    וְ֝חָכָ֗ם בְּאָח֥וֹר יְשַׁבְּחֶֽנָּה׃<BR>
<A NAME="12"> </A>
<B>יב</B> מֹ֭שֵׁל מַקְשִׁ֣יב עַל־דְּבַר־שָׁ֑קֶר    כָּֽל־מְשָׁרְתָ֥יו רְשָׁעִֽים׃<BR>
<A NAME="13"> </A>
<B>יג</B> רָ֤שׁ וְאִ֣ישׁ תְּכָכִ֣ים נִפְגָּ֑שׁוּ    מֵ֤אִיר עֵינֵ֖י שְׁנֵיהֶ֣ם יְהוָֽה׃<BR>
<A NAME="14"> </A>
<B>יד</B> מֶ֤לֶךְ שׁוֹפֵ֣ט בֶּֽאֱמֶ֣ת דַּלִּ֑ים    כִּ֝סְא֗וֹ לָעַ֥ד יִכּֽוֹן׃<BR>
<A NAME="15"> </A>
<B>טו</B> שֵׁ֣בֶט וְ֭תוֹכַחַת יִתֵּ֣ן חָכְמָ֑ה    וְנַ֥עַר מְ֝שֻׁלָּ֗ח מֵבִ֥ישׁ אִמּֽוֹ׃<BR>
<A NAME="16"> </A>
<B>טז</B> בִּרְב֣וֹת רְ֭שָׁעִים יִרְבֶּה־פָּ֑שַׁע    וְ֝צַדִּיקִ֗ים בְּֽמַפַּלְתָּ֥ם יִרְאֽוּ׃<BR>
<A NAME="17"> </A>
<B>יז</B> יַסֵּ֣ר בִּ֭נְךָ וִֽינִיחֶ֑ךָ    וְיִתֵּ֖ן מַֽעֲדַנִּ֣ים לְנַפְשֶֽׁךָ׃</P>
<A NAME="18"> </A>
<P><B>יח</B> בְּאֵ֣ין חָ֭זוֹן יִפָּ֣רַֽע עָ֑ם    וְשֹׁמֵ֖ר תּוֹרָ֣ה אַשְׁרֵֽהוּ׃<BR>
<A NAME="19"> </A>
<B>יט</B> בִּ֭דְבָרִים לֹֽא־יִוָּ֣סֶר עָ֑בֶד    כִּֽי־יָ֝בִ֗ין וְאֵ֣ין מַֽעֲנֶֽה׃<BR>
<A NAME="20"> </A>
<B>כ</B> חָזִ֗יתָ אִ֭ישׁ אָ֣ץ בִּדְבָרָ֑יו    תִּקְוָ֖ה לִכְסִ֣יל מִמֶּֽנּוּ׃<BR>
<A NAME="21"> </A>
<B>כא</B> מְפַנֵּ֣ק מִנֹּ֣עַר עַבְדּ֑וֹ    וְ֝אַֽחֲרִית֗וֹ יִֽהְיֶ֥ה מָנֽוֹן׃<BR>
<A NAME="22"> </A>
<B>כב</B> אִֽישׁ־אַ֭ף יְגָרֶ֣ה מָד֑וֹן    וּבַ֖עַל חֵמָ֣ה רַב־פָּֽשַׁע׃<BR>
<A NAME="23"> </A>
<B>כג</B> גַּֽאֲוַ֣ת אָ֭דָם תַּשְׁפִּילֶ֑נּוּ    וּשְׁפַל־ר֝֗וּחַ יִתְמֹ֥ךְ כָּבֽוֹד׃<BR>
<A NAME="24"> </A>
<B>כד</B> חוֹלֵ֣ק עִם־גַּ֭נָּב שׂוֹנֵ֣א נַפְשׁ֑וֹ    אָלָ֥ה יִ֝שְׁמַ֗ע וְלֹ֣א יַגִּֽיד׃<BR>
<A NAME="25"> </A>
<B>כה</B> חֶרְדַּ֣ת אָ֭דָם יִתֵּ֣ן מוֹקֵ֑שׁ    וּבוֹטֵ֖חַ בַּֽיהוָ֣ה יְשֻׂגָּֽב׃<BR>
<A NAME="26"> </A>
<B>כו</B> רַ֭בִּים מְבַקְשִׁ֣ים פְּנֵי־מוֹשֵׁ֑ל    וּ֝מֵֽיְהוָ֗ה מִשְׁפַּט־אִֽישׁ׃<BR>
<A NAME="27"> </A>
<B>כז</B> תּֽוֹעֲבַ֣ת צַ֭דִּיקִים אִ֣ישׁ עָ֑וֶל    וְתֽוֹעֲבַ֖ת רָשָׁ֣ע יְשַׁר־דָּֽרֶךְ׃</P>

<HR>
<P CLASS=s>
<A HREF="c0.htm">תנ"ך</A> -
משלי - פרק
<A HREF="c2801.htm">א</A>
<A HREF="c2802.htm">ב</A>
<A HREF="c2803.htm">ג</A>
<A HREF="c2804.htm">ד</A>
<A HREF="c2805.htm">ה</A>
<A HREF="c2806.htm">ו</A>
<A HREF="c2807.htm">ז</A>
<A HREF="c2808.htm">ח</A>
<A HREF="c2809.htm">ט</A>
<A HREF="c2810.htm">י</A>
<A HREF="c2811.htm">יא</A>
<A HREF="c2812.htm">יב</A>
<A HREF="c2813.htm">יג</A>
<A HREF="c2814.htm">יד</A>
<A HREF="c2815.htm">טו</A>
<A HREF="c2816.htm">טז</A>
<A HREF="c2817.htm">יז</A>
<A HREF="c2818.htm">יח</A>
<A HREF="c2819.htm">יט</A>
<A HREF="c2820.htm">כ</A>
<A HREF="c2821.htm">כא</A>
<A HREF="c2822.htm">כב</A>
<A HREF="c2823.htm">כג</A>
<A HREF="c2824.htm">כד</A>
<A HREF="c2825.htm">כה</A>
<A HREF="c2826.htm">כו</A>
<A HREF="c2827.htm">כז</A>
<A HREF="c2828.htm">כח</A>
כט
<A HREF="c2830.htm">ל</A>
<A HREF="c2831.htm">לא</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c2829')</SCRIPT></P>
</BODY></HTML>
