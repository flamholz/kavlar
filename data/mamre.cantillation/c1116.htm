<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="c.css" TYPE="text/css">
<TITLE>תנ"ך - ירמיהו פרק טז</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
ירמיהו - פרק
<A HREF="c1101.htm">א</A>
<A HREF="c1102.htm">ב</A>
<A HREF="c1103.htm">ג</A>
<A HREF="c1104.htm">ד</A>
<A HREF="c1105.htm">ה</A>
<A HREF="c1106.htm">ו</A>
<A HREF="c1107.htm">ז</A>
<A HREF="c1108.htm">ח</A>
<A HREF="c1109.htm">ט</A>
<A HREF="c1110.htm">י</A>
<A HREF="c1111.htm">יא</A>
<A HREF="c1112.htm">יב</A>
<A HREF="c1113.htm">יג</A>
<A HREF="c1114.htm">יד</A>
<A HREF="c1115.htm">טו</A>
טז
<A HREF="c1117.htm">יז</A>
<A HREF="c1118.htm">יח</A>
<A HREF="c1119.htm">יט</A>
<A HREF="c1120.htm">כ</A>
<A HREF="c1121.htm">כא</A>
<A HREF="c1122.htm">כב</A>
<A HREF="c1123.htm">כג</A>
<A HREF="c1124.htm">כד</A>
<A HREF="c1125.htm">כה</A>
<A HREF="c1126.htm">כו</A>
<A HREF="c1127.htm">כז</A>
<A HREF="c1128.htm">כח</A>
<A HREF="c1129.htm">כט</A>
<A HREF="c1130.htm">ל</A>
<A HREF="c1131.htm">לא</A>
<A HREF="c1132.htm">לב</A>
<A HREF="c1133.htm">לג</A>
<A HREF="c1134.htm">לד</A>
<A HREF="c1135.htm">לה</A>
<A HREF="c1136.htm">לו</A>
<A HREF="c1137.htm">לז</A>
<A HREF="c1138.htm">לח</A>
<A HREF="c1139.htm">לט</A>
<A HREF="c1140.htm">מ</A>
<A HREF="c1141.htm">מא</A>
<A HREF="c1142.htm">מב</A>
<A HREF="c1143.htm">מג</A>
<A HREF="c1144.htm">מד</A>
<A HREF="c1145.htm">מה</A>
<A HREF="c1146.htm">מו</A>
<A HREF="c1147.htm">מז</A>
<A HREF="c1148.htm">מח</A>
<A HREF="c1149.htm">מט</A>
<A HREF="c1150.htm">נ</A>
<A HREF="c1151.htm">נא</A>
<A HREF="c1152.htm">נב</A>
</P>
<HR>

<H1>ירמיהו פרק טז</H1>

<A NAME="1"> </A>
<P><B>א</B> וַיְהִ֥י דְבַר־יְהוָ֖ה אֵלַ֥י לֵאמֹֽר׃
<A NAME="2"> </A>
<B>ב</B> לֹֽא־תִקַּ֥ח לְךָ֖ אִשָּׁ֑ה וְלֹֽא־יִהְי֤וּ לְךָ֙ בָּנִ֣ים וּבָנ֔וֹת בַּמָּק֖וֹם הַזֶּֽה׃ {ס}
<A NAME="3"> </A>
<B>ג</B> כִּי־כֹ֣ה ׀ אָמַ֣ר יְהוָ֗ה עַל־הַבָּנִים֙ וְעַל־הַבָּנ֔וֹת הַיִּלּוֹדִ֖ים בַּמָּק֣וֹם הַזֶּ֑ה וְעַֽל־אִמֹּתָ֞ם הַיֹּֽלְד֣וֹת אוֹתָ֗ם וְעַל־אֲבוֹתָ֛ם הַמּֽוֹלִדִ֥ים אוֹתָ֖ם בָּאָ֥רֶץ הַזֹּֽאת׃
<A NAME="4"> </A>
<B>ד</B> מְמוֹתֵ֨י תַֽחֲלֻאִ֜ים יָמֻ֗תוּ לֹ֤א יִסָּֽפְדוּ֙ וְלֹ֣א יִקָּבֵ֔רוּ לְדֹ֛מֶן עַל־פְּנֵ֥י הָֽאֲדָמָ֖ה יִֽהְי֑וּ וּבַחֶ֤רֶב וּבָֽרָעָב֙ יִכְל֔וּ וְהָֽיְתָ֤ה נִבְלָתָם֙ לְמַֽאֲכָ֔ל לְע֥וֹף הַשָּׁמַ֖יִם וּלְבֶֽהֱמַ֥ת הָאָֽרֶץ׃ {ס}
<A NAME="5"> </A>
<B>ה</B> כִּי־כֹ֣ה ׀ אָמַ֣ר יְהוָ֗ה אַל־תָּבוֹא֙ בֵּ֣ית מַרְזֵ֔חַ וְאַל־תֵּלֵ֣ךְ לִסְפּ֔וֹד וְאַל־תָּנֹ֖ד לָהֶ֑ם כִּֽי־אָסַ֨פְתִּי אֶת־שְׁלוֹמִ֜י מֵאֵ֨ת הָעָ֤ם הַזֶּה֙ נְאֻם־יְהוָ֔ה אֶת־הַחֶ֖סֶד וְאֶת־הָֽרַחֲמִֽים׃
<A NAME="6"> </A>
<B>ו</B> וּמֵ֨תוּ גְדֹלִ֧ים וּקְטַנִּ֛ים בָּאָ֥רֶץ הַזֹּ֖את לֹ֣א יִקָּבֵ֑רוּ וְלֹֽא־יִסְפְּד֣וּ לָהֶ֔ם וְלֹ֣א יִתְגֹּדַ֔ד וְלֹ֥א יִקָּרֵ֖חַ לָהֶֽם׃
<A NAME="7"> </A>
<B>ז</B> וְלֹֽא־יִפְרְס֥וּ לָהֶ֛ם עַל־אֵ֖בֶל לְנַֽחֲמ֣וֹ עַל־מֵ֑ת וְלֹֽא־יַשְׁק֤וּ אוֹתָם֙ כּ֣וֹס תַּנְחוּמִ֔ים עַל־אָבִ֖יו וְעַל־אִמּֽוֹ׃
<A NAME="8"> </A>
<B>ח</B> וּבֵית־מִשְׁתֶּ֥ה לֹֽא־תָב֖וֹא לָשֶׁ֣בֶת אוֹתָ֑ם לֶֽאֱכֹ֖ל וְלִשְׁתּֽוֹת׃ {פ}<BR>
<A NAME="9"> </A>
<B>ט</B> כִּי֩ כֹ֨ה אָמַ֜ר יְהוָ֤ה צְבָאוֹת֙ אֱלֹהֵ֣י יִשְׂרָאֵ֔ל הִנְנִ֨י מַשְׁבִּ֜ית מִן־הַמָּק֥וֹם הַזֶּ֛ה לְעֵֽינֵיכֶ֖ם וּבִֽימֵיכֶ֑ם ק֤וֹל שָׂשׂוֹן֙ וְק֣וֹל שִׂמְחָ֔ה ק֥וֹל חָתָ֖ן וְק֥וֹל כַּלָּֽה׃
<A NAME="10"> </A>
<B>י</B> וְהָיָ֗ה כִּ֤י תַגִּיד֙ לָעָ֣ם הַזֶּ֔ה אֵ֥ת כָּל־הַדְּבָרִ֖ים הָאֵ֑לֶּה וְאָֽמְר֣וּ אֵלֶ֗יךָ עַל־מֶה֩ דִבֶּ֨ר יְהוָ֤ה עָלֵ֨ינוּ֙ אֵ֣ת כָּל־הָֽרָעָ֤ה הַגְּדוֹלָה֙ הַזֹּ֔את וּמֶ֤ה עֲו‍ֹנֵ֨נוּ֙ וּמֶ֣ה חַטָּאתֵ֔נוּ אֲשֶׁ֥ר חָטָ֖אנוּ לַֽיהוָ֥ה אֱלֹהֵֽינוּ׃
<A NAME="11"> </A>
<B>יא</B> וְאָֽמַרְתָּ֣ אֲלֵיהֶ֗ם עַל֩ אֲשֶׁר־עָֽזְב֨וּ אֲבֽוֹתֵיכֶ֤ם אוֹתִי֙ נְאֻם־יְהוָ֔ה וַיֵּֽלְכ֗וּ אַֽחֲרֵי֙ אֱלֹהִ֣ים אֲחֵרִ֔ים וַיַּֽעַבְד֖וּם וַיִּשְׁתַּֽחֲו֣וּ לָהֶ֑ם וְאֹתִ֣י עָזָ֔בוּ וְאֶת־תּֽוֹרָתִ֖י לֹ֥א שָׁמָֽרוּ׃
<A NAME="12"> </A>
<B>יב</B> וְאַתֶּ֛ם הֲרֵֽעֹתֶ֥ם לַֽעֲשׂ֖וֹת מֵאֲבֽוֹתֵיכֶ֑ם וְהִנְּכֶ֣ם הֹֽלְכִ֗ים אִ֚ישׁ אַֽחֲרֵי֙ שְׁרִר֣וּת לִבּֽוֹ־הָרָ֔ע לְבִלְתִּ֖י שְׁמֹ֥עַ אֵלָֽי׃
<A NAME="13"> </A>
<B>יג</B> וְהֵֽטַלְתִּ֣י אֶתְכֶ֗ם מֵעַל֙ הָאָ֣רֶץ הַזֹּ֔את עַל־הָאָ֕רֶץ אֲשֶׁר֙ לֹ֣א יְדַעְתֶּ֔ם אַתֶּ֖ם וַאֲבֽוֹתֵיכֶ֑ם וַֽעֲבַדְתֶּם־שָׁ֞ם אֶת־אֱלֹהִ֤ים אֲחֵרִים֙ יוֹמָ֣ם וָלַ֔יְלָה אֲשֶׁ֛ר לֹֽא־אֶתֵּ֥ן לָכֶ֖ם חֲנִינָֽה׃ {פ}<BR>
<A NAME="14"> </A>
<B>יד</B> לָכֵ֛ן הִנֵּֽה־יָמִ֥ים בָּאִ֖ים נְאֻם־יְהוָ֑ה וְלֹֽא־יֵאָמֵ֥ר עוֹד֙ חַי־יְהוָ֔ה אֲשֶׁ֧ר הֶֽעֱלָ֛ה אֶת־בְּנֵ֥י יִשְׂרָאֵ֖ל מֵאֶ֥רֶץ מִצְרָֽיִם׃
<A NAME="15"> </A>
<B>טו</B> כִּ֣י אִם־חַי־יְהוָ֗ה אֲשֶׁ֨ר הֶֽעֱלָ֜ה אֶת־בְּנֵ֤י יִשְׂרָאֵל֙ מֵאֶ֣רֶץ צָפ֔וֹן וּמִכֹּל֙ הָֽאֲרָצ֔וֹת אֲשֶׁ֥ר הִדִּיחָ֖ם שָׁ֑מָּה וַהֲשִֽׁבֹתִים֙ עַל־אַדְמָתָ֔ם אֲשֶׁ֥ר נָתַ֖תִּי לַֽאֲבוֹתָֽם׃ {פ}<BR>
<A NAME="16"> </A>
<B>טז</B> הִנְנִ֨י שֹׁלֵ֜חַ לדוגים (לְדַיָּגִ֥ים) רַבִּ֛ים נְאֻם־יְהוָ֖ה וְדִיג֑וּם וְאַֽחֲרֵי־כֵ֗ן אֶשְׁלַח֙ לְרַבִּ֣ים צַיָּדִ֔ים וְצָד֞וּם מֵעַ֤ל כָּל־הַר֙ וּמֵעַ֣ל כָּל־גִּבְעָ֔ה וּמִנְּקִיקֵ֖י הַסְּלָעִֽים׃
<A NAME="17"> </A>
<B>יז</B> כִּ֤י עֵינַי֙ עַל־כָּל־דַּרְכֵיהֶ֔ם לֹ֥א נִסְתְּר֖וּ מִלְּפָנָ֑י וְלֹֽא־נִצְפַּ֥ן עֲו‍ֹנָ֖ם מִנֶּ֥גֶד עֵינָֽי׃
<A NAME="18"> </A>
<B>יח</B> וְשִׁלַּמְתִּ֣י רִֽאשׁוֹנָ֗ה מִשְׁנֵ֤ה עֲו‍ֹנָם֙ וְחַטָּאתָ֔ם עַ֖ל חַלְּלָ֣ם אֶת־אַרְצִ֑י בְּנִבְלַ֤ת שִׁקּֽוּצֵיהֶם֙ וְתוֹעֲב֣וֹתֵיהֶ֔ם מָֽלְא֖וּ אֶת־נַֽחֲלָתִֽי׃ {פ}<BR>
<A NAME="19"> </A>
<B>יט</B> יְהוָ֞ה עֻזִּ֧י וּמָֽעֻזִּ֛י וּמְנוּסִ֖י בְּי֣וֹם צָרָ֑ה אֵלֶ֗יךָ גּוֹיִ֤ם יָבֹ֨אוּ֙ מֵֽאַפְסֵי־אָ֔רֶץ וְיֹֽאמְר֗וּ אַךְ־שֶׁ֨קֶר֙ נָֽחֲל֣וּ אֲבוֹתֵ֔ינוּ הֶ֖בֶל וְאֵֽין־בָּ֥ם מוֹעִֽיל׃
<A NAME="20"> </A>
<B>כ</B> הֲיַֽעֲשֶׂה־לּ֥וֹ אָדָ֖ם אֱלֹהִ֑ים וְהֵ֖מָּה לֹ֥א אֱלֹהִֽים׃
<A NAME="21"> </A>
<B>כא</B> לָכֵן֙ הִנְנִ֣י מֽוֹדִיעָ֔ם בַּפַּ֣עַם הַזֹּ֔את אֽוֹדִיעֵ֥ם אֶת־יָדִ֖י וְאֶת־גְּבֽוּרָתִ֑י וְיָֽדְע֖וּ כִּֽי־שְׁמִ֥י יְהוָֽה׃ {ס}</P>

<HR>
<P CLASS=s>
<A HREF="c0.htm">תנ"ך</A> -
ירמיהו - פרק
<A HREF="c1101.htm">א</A>
<A HREF="c1102.htm">ב</A>
<A HREF="c1103.htm">ג</A>
<A HREF="c1104.htm">ד</A>
<A HREF="c1105.htm">ה</A>
<A HREF="c1106.htm">ו</A>
<A HREF="c1107.htm">ז</A>
<A HREF="c1108.htm">ח</A>
<A HREF="c1109.htm">ט</A>
<A HREF="c1110.htm">י</A>
<A HREF="c1111.htm">יא</A>
<A HREF="c1112.htm">יב</A>
<A HREF="c1113.htm">יג</A>
<A HREF="c1114.htm">יד</A>
<A HREF="c1115.htm">טו</A>
טז
<A HREF="c1117.htm">יז</A>
<A HREF="c1118.htm">יח</A>
<A HREF="c1119.htm">יט</A>
<A HREF="c1120.htm">כ</A>
<A HREF="c1121.htm">כא</A>
<A HREF="c1122.htm">כב</A>
<A HREF="c1123.htm">כג</A>
<A HREF="c1124.htm">כד</A>
<A HREF="c1125.htm">כה</A>
<A HREF="c1126.htm">כו</A>
<A HREF="c1127.htm">כז</A>
<A HREF="c1128.htm">כח</A>
<A HREF="c1129.htm">כט</A>
<A HREF="c1130.htm">ל</A>
<A HREF="c1131.htm">לא</A>
<A HREF="c1132.htm">לב</A>
<A HREF="c1133.htm">לג</A>
<A HREF="c1134.htm">לד</A>
<A HREF="c1135.htm">לה</A>
<A HREF="c1136.htm">לו</A>
<A HREF="c1137.htm">לז</A>
<A HREF="c1138.htm">לח</A>
<A HREF="c1139.htm">לט</A>
<A HREF="c1140.htm">מ</A>
<A HREF="c1141.htm">מא</A>
<A HREF="c1142.htm">מב</A>
<A HREF="c1143.htm">מג</A>
<A HREF="c1144.htm">מד</A>
<A HREF="c1145.htm">מה</A>
<A HREF="c1146.htm">מו</A>
<A HREF="c1147.htm">מז</A>
<A HREF="c1148.htm">מח</A>
<A HREF="c1149.htm">מט</A>
<A HREF="c1150.htm">נ</A>
<A HREF="c1151.htm">נא</A>
<A HREF="c1152.htm">נב</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c1116')</SCRIPT></P>
</BODY></HTML>
