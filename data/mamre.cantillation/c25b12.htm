<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="c.css" TYPE="text/css">
<TITLE>תנ"ך - דברי הימים ב פרק יב</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
דברי הימים א - פרק
<A HREF="c25a01.htm">א</A>
<A HREF="c25a02.htm">ב</A>
<A HREF="c25a03.htm">ג</A>
<A HREF="c25a04.htm">ד</A>
<A HREF="c25a05.htm">ה</A>
<A HREF="c25a06.htm">ו</A>
<A HREF="c25a07.htm">ז</A>
<A HREF="c25a08.htm">ח</A>
<A HREF="c25a09.htm">ט</A>
<A HREF="c25a10.htm">י</A>
<A HREF="c25a11.htm">יא</A>
<A HREF="c25a12.htm">יב</A>
<A HREF="c25a13.htm">יג</A>
<A HREF="c25a14.htm">יד</A>
<A HREF="c25a15.htm">טו</A>
<A HREF="c25a16.htm">טז</A>
<A HREF="c25a17.htm">יז</A>
<A HREF="c25a18.htm">יח</A>
<A HREF="c25a19.htm">יט</A>
<A HREF="c25a20.htm">כ</A>
<A HREF="c25a21.htm">כא</A>
<A HREF="c25a22.htm">כב</A>
<A HREF="c25a23.htm">כג</A>
<A HREF="c25a24.htm">כד</A>
<A HREF="c25a25.htm">כה</A>
<A HREF="c25a26.htm">כו</A>
<A HREF="c25a27.htm">כז</A>
<A HREF="c25a28.htm">כח</A>
<A HREF="c25a29.htm">כט</A>
- דברי הימים ב - פרק
<A HREF="c25b01.htm">א</A>
<A HREF="c25b02.htm">ב</A>
<A HREF="c25b03.htm">ג</A>
<A HREF="c25b04.htm">ד</A>
<A HREF="c25b05.htm">ה</A>
<A HREF="c25b06.htm">ו</A>
<A HREF="c25b07.htm">ז</A>
<A HREF="c25b08.htm">ח</A>
<A HREF="c25b09.htm">ט</A>
<A HREF="c25b10.htm">י</A>
<A HREF="c25b11.htm">יא</A>
יב
<A HREF="c25b13.htm">יג</A>
<A HREF="c25b14.htm">יד</A>
<A HREF="c25b15.htm">טו</A>
<A HREF="c25b16.htm">טז</A>
<A HREF="c25b17.htm">יז</A>
<A HREF="c25b18.htm">יח</A>
<A HREF="c25b19.htm">יט</A>
<A HREF="c25b20.htm">כ</A>
<A HREF="c25b21.htm">כא</A>
<A HREF="c25b22.htm">כב</A>
<A HREF="c25b23.htm">כג</A>
<A HREF="c25b24.htm">כד</A>
<A HREF="c25b25.htm">כה</A>
<A HREF="c25b26.htm">כו</A>
<A HREF="c25b27.htm">כז</A>
<A HREF="c25b28.htm">כח</A>
<A HREF="c25b29.htm">כט</A>
<A HREF="c25b30.htm">ל</A>
<A HREF="c25b31.htm">לא</A>
<A HREF="c25b32.htm">לב</A>
<A HREF="c25b33.htm">לג</A>
<A HREF="c25b34.htm">לד</A>
<A HREF="c25b35.htm">לה</A>
<A HREF="c25b36.htm">לו</A>
</P>
<HR>

<H1>דברי הימים ב פרק יב</H1>

<A NAME="1"> </A>
<P><B>א</B> וַיְהִ֗י כְּהָכִ֞ין מַלְכ֤וּת רְחַבְעָם֙ וּכְחֶזְקָת֔וֹ עָזַ֖ב אֶת־תּוֹרַ֣ת יְהוָ֑ה וְכָל־יִשְׂרָאֵ֖ל עִמּֽוֹ׃ {פ}<BR>
<A NAME="2"> </A>
<B>ב</B> וַיְהִ֞י בַּשָּׁנָ֤ה הַֽחֲמִישִׁית֙ לַמֶּ֣לֶךְ רְחַבְעָ֔ם עָלָ֛ה שִׁישַׁ֥ק מֶֽלֶךְ־מִצְרַ֖יִם עַל־יְרֽוּשָׁלִָ֑ם כִּ֥י מָֽעֲל֖וּ בַּֽיהוָֽה׃
<A NAME="3"> </A>
<B>ג</B> בְּאֶ֤לֶף וּמָאתַ֨יִם֙ רֶ֔כֶב וּבְשִׁשִּׁ֥ים אֶ֖לֶף פָּֽרָשִׁ֑ים וְאֵ֣ין מִסְפָּ֗ר לָעָ֞ם אֲשֶׁר־בָּ֤אוּ עִמּוֹ֙ מִמִּצְרַ֔יִם לוּבִ֥ים סֻכִּיִּ֖ים וְכוּשִֽׁים׃
<A NAME="4"> </A>
<B>ד</B> וַיִּלְכֹּ֛ד אֶת־עָרֵ֥י הַמְּצֻר֖וֹת אֲשֶׁ֣ר לִֽיהוּדָ֑ה וַיָּבֹ֖א עַד־יְרֽוּשָׁלִָֽם׃ {ס}
<A NAME="5"> </A>
<B>ה</B> וּֽשְׁמַעְיָ֤ה הַנָּבִיא֙ בָּ֣א אֶל־רְחַבְעָ֔ם וְשָׂרֵ֣י יְהוּדָ֔ה אֲשֶׁר־נֶֽאֶסְפ֥וּ אֶל־יְרֽוּשָׁלִַ֖ם מִפְּנֵ֣י שִׁישָׁ֑ק וַיֹּ֨אמֶר לָהֶ֜ם כֹּֽה־אָמַ֣ר יְהוָ֗ה אַתֶּם֙ עֲזַבְתֶּ֣ם אֹתִ֔י וְאַף־אֲנִ֛י עָזַ֥בְתִּי אֶתְכֶ֖ם בְּיַד־שִׁישָֽׁק׃
<A NAME="6"> </A>
<B>ו</B> וַיִּכָּֽנְע֥וּ שָׂרֵֽי־יִשְׂרָאֵ֖ל וְהַמֶּ֑לֶךְ וַיֹּֽאמְר֖וּ צַדִּ֥יק ׀ יְהוָֽה׃
<A NAME="7"> </A>
<B>ז</B> וּבִרְא֤וֹת יְהוָה֙ כִּ֣י נִכְנָ֔עוּ הָיָה֩ דְבַר־יְהוָ֨ה אֶל־שְׁמַעְיָ֧ה ׀ לֵאמֹ֛ר נִכְנְע֖וּ לֹ֣א אַשְׁחִיתֵ֑ם וְנָֽתַתִּ֨י לָהֶ֤ם כִּמְעַט֙ לִפְלֵיטָ֔ה וְלֹֽא־תִתַּ֧ךְ חֲמָתִ֛י בִּירֽוּשָׁלִַ֖ם בְּיַד־שִׁישָֽׁק׃
<A NAME="8"> </A>
<B>ח</B> כִּ֥י יִֽהְיוּ־ל֖וֹ לַֽעֲבָדִ֑ים וְיֵֽדְעוּ֙ עֲב֣וֹדָתִ֔י וַֽעֲבוֹדַ֖ת מַמְלְכ֥וֹת הָֽאֲרָצֽוֹת׃ {ס}
<A NAME="9"> </A>
<B>ט</B> וַיַּ֨עַל שִׁישַׁ֥ק מֶֽלֶךְ־מִצְרַיִם֮ עַל־יְרֽוּשָׁלִַם֒ וַיִּקַּ֞ח אֶת־אֹֽצְר֣וֹת בֵּית־יְהוָ֗ה וְאֶת־אֹֽצְרוֹת֙ בֵּ֣ית הַמֶּ֔לֶךְ אֶת־הַכֹּ֖ל לָקָ֑ח וַיִּקַּח֙ אֶת־מָֽגִנֵּ֣י הַזָּהָ֔ב אֲשֶׁ֥ר עָשָׂ֖ה שְׁלֹמֹֽה׃
<A NAME="10"> </A>
<B>י</B> וַיַּ֨עַשׂ הַמֶּ֤לֶךְ רְחַבְעָם֙ תַּחְתֵּיהֶ֔ם מָֽגִנֵּ֖י נְחֹ֑שֶׁת וְהִפְקִ֗יד עַל־יַד֙ שָׂרֵ֣י הָֽרָצִ֔ים הַשֹּׁ֣מְרִ֔ים פֶּ֖תַח בֵּ֥ית הַמֶּֽלֶךְ׃
<A NAME="11"> </A>
<B>יא</B> וַיְהִ֛י מִדֵּי־ב֥וֹא הַמֶּ֖לֶךְ בֵּ֣ית יְהוָ֑ה בָּ֤אוּ הָֽרָצִים֙ וּנְשָׂא֔וּם וֶֽהֱשִׁב֖וּם אֶל־תָּ֥א הָֽרָצִֽים׃
<A NAME="12"> </A>
<B>יב</B> וּבְהִכָּֽנְע֗וֹ שָׁ֤ב מִמֶּ֨נּוּ֙ אַף־יְהוָ֔ה וְלֹ֥א לְהַשְׁחִ֖ית לְכָלָ֑ה וְגַם֙ בִּֽיהוּדָ֔ה הָיָ֖ה דְּבָרִ֥ים טוֹבִֽים׃ {ס}
<A NAME="13"> </A>
<B>יג</B> וַיִּתְחַזֵּ֞ק הַמֶּ֧לֶךְ רְחַבְעָ֛ם בִּירֽוּשָׁלִַ֖ם וַיִּמְלֹ֑ךְ כִּ֣י בֶן־אַרְבָּעִ֣ים וְאַחַ֣ת שָׁנָה֩ רְחַבְעָ֨ם בְּמָלְכ֜וֹ וּֽשְׁבַ֨ע עֶשְׂרֵ֥ה שָׁנָ֣ה ׀ מָלַ֣ךְ בִּירֽוּשָׁלִַ֗ם הָ֠עִיר אֲשֶׁר־בָּחַ֨ר יְהוָ֜ה לָשׂ֨וּם אֶת־שְׁמ֥וֹ שָׁם֙ מִכֹּל֙ שִׁבְטֵ֣י יִשְׂרָאֵ֔ל וְשֵׁ֣ם אִמּ֔וֹ נַֽעֲמָ֖ה הָֽעַמֹּנִֽית׃
<A NAME="14"> </A>
<B>יד</B> וַיַּ֖עַשׂ הָרָ֑ע כִּ֣י לֹ֤א הֵכִין֙ לִבּ֔וֹ לִדְר֖וֹשׁ אֶת־יְהוָֽה׃ {ס}
<A NAME="15"> </A>
<B>טו</B> וְדִבְרֵ֣י רְחַבְעָ֗ם הָרִֽאשֹׁנִים֙ וְהָאַ֣חֲרוֹנִ֔ים הֲלֹא־הֵ֨ם כְּתוּבִ֜ים בְּדִבְרֵ֨י שְׁמַעְיָ֧ה הַנָּבִ֛יא וְעִדּ֥וֹ הַֽחֹזֶ֖ה לְהִתְיַחֵ֑שׂ וּמִלְחֲמ֧וֹת רְחַבְעָ֛ם וְיָֽרָבְעָ֖ם כָּל־הַיָּמִֽים׃
<A NAME="16"> </A>
<B>טז</B> וַיִּשְׁכַּ֤ב רְחַבְעָם֙ עִם־אֲבֹתָ֔יו וַיִּקָּבֵ֖ר בְּעִ֣יר דָּוִ֑יד וַיִּמְלֹ֛ךְ אֲבִיָּ֥ה בְנ֖וֹ תַּחְתָּֽיו׃ {פ}</P>

<HR>
<P CLASS=s>
<A HREF="c0.htm">תנ"ך</A> -
דברי הימים א - פרק
<A HREF="c25a01.htm">א</A>
<A HREF="c25a02.htm">ב</A>
<A HREF="c25a03.htm">ג</A>
<A HREF="c25a04.htm">ד</A>
<A HREF="c25a05.htm">ה</A>
<A HREF="c25a06.htm">ו</A>
<A HREF="c25a07.htm">ז</A>
<A HREF="c25a08.htm">ח</A>
<A HREF="c25a09.htm">ט</A>
<A HREF="c25a10.htm">י</A>
<A HREF="c25a11.htm">יא</A>
<A HREF="c25a12.htm">יב</A>
<A HREF="c25a13.htm">יג</A>
<A HREF="c25a14.htm">יד</A>
<A HREF="c25a15.htm">טו</A>
<A HREF="c25a16.htm">טז</A>
<A HREF="c25a17.htm">יז</A>
<A HREF="c25a18.htm">יח</A>
<A HREF="c25a19.htm">יט</A>
<A HREF="c25a20.htm">כ</A>
<A HREF="c25a21.htm">כא</A>
<A HREF="c25a22.htm">כב</A>
<A HREF="c25a23.htm">כג</A>
<A HREF="c25a24.htm">כד</A>
<A HREF="c25a25.htm">כה</A>
<A HREF="c25a26.htm">כו</A>
<A HREF="c25a27.htm">כז</A>
<A HREF="c25a28.htm">כח</A>
<A HREF="c25a29.htm">כט</A>
- דברי הימים ב - פרק
<A HREF="c25b01.htm">א</A>
<A HREF="c25b02.htm">ב</A>
<A HREF="c25b03.htm">ג</A>
<A HREF="c25b04.htm">ד</A>
<A HREF="c25b05.htm">ה</A>
<A HREF="c25b06.htm">ו</A>
<A HREF="c25b07.htm">ז</A>
<A HREF="c25b08.htm">ח</A>
<A HREF="c25b09.htm">ט</A>
<A HREF="c25b10.htm">י</A>
<A HREF="c25b11.htm">יא</A>
יב
<A HREF="c25b13.htm">יג</A>
<A HREF="c25b14.htm">יד</A>
<A HREF="c25b15.htm">טו</A>
<A HREF="c25b16.htm">טז</A>
<A HREF="c25b17.htm">יז</A>
<A HREF="c25b18.htm">יח</A>
<A HREF="c25b19.htm">יט</A>
<A HREF="c25b20.htm">כ</A>
<A HREF="c25b21.htm">כא</A>
<A HREF="c25b22.htm">כב</A>
<A HREF="c25b23.htm">כג</A>
<A HREF="c25b24.htm">כד</A>
<A HREF="c25b25.htm">כה</A>
<A HREF="c25b26.htm">כו</A>
<A HREF="c25b27.htm">כז</A>
<A HREF="c25b28.htm">כח</A>
<A HREF="c25b29.htm">כט</A>
<A HREF="c25b30.htm">ל</A>
<A HREF="c25b31.htm">לא</A>
<A HREF="c25b32.htm">לב</A>
<A HREF="c25b33.htm">לג</A>
<A HREF="c25b34.htm">לד</A>
<A HREF="c25b35.htm">לה</A>
<A HREF="c25b36.htm">לו</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c25b12')</SCRIPT></P>
</BODY></HTML>
