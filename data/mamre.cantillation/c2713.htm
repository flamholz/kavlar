<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="cs.css" TYPE="text/css">
<TITLE>תנ"ך - איוב פרק יג</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
איוב - פרק
<A HREF="c2701.htm">א</A>
<A HREF="c2702.htm">ב</A>
<A HREF="c2703.htm">ג</A>
<A HREF="c2704.htm">ד</A>
<A HREF="c2705.htm">ה</A>
<A HREF="c2706.htm">ו</A>
<A HREF="c2707.htm">ז</A>
<A HREF="c2708.htm">ח</A>
<A HREF="c2709.htm">ט</A>
<A HREF="c2710.htm">י</A>
<A HREF="c2711.htm">יא</A>
<A HREF="c2712.htm">יב</A>
יג
<A HREF="c2714.htm">יד</A>
<A HREF="c2715.htm">טו</A>
<A HREF="c2716.htm">טז</A>
<A HREF="c2717.htm">יז</A>
<A HREF="c2718.htm">יח</A>
<A HREF="c2719.htm">יט</A>
<A HREF="c2720.htm">כ</A>
<A HREF="c2721.htm">כא</A>
<A HREF="c2722.htm">כב</A>
<A HREF="c2723.htm">כג</A>
<A HREF="c2724.htm">כד</A>
<A HREF="c2725.htm">כה</A>
<A HREF="c2726.htm">כו</A>
<A HREF="c2727.htm">כז</A>
<A HREF="c2728.htm">כח</A>
<A HREF="c2729.htm">כט</A>
<A HREF="c2730.htm">ל</A>
<A HREF="c2731.htm">לא</A>
<A HREF="c2732.htm">לב</A>
<A HREF="c2733.htm">לג</A>
<A HREF="c2734.htm">לד</A>
<A HREF="c2735.htm">לה</A>
<A HREF="c2736.htm">לו</A>
<A HREF="c2737.htm">לז</A>
<A HREF="c2738.htm">לח</A>
<A HREF="c2739.htm">לט</A>
<A HREF="c2740.htm">מ</A>
<A HREF="c2741.htm">מא</A>
<A HREF="c2742.htm">מב</A>
</P>
<HR>

<H1>איוב פרק יג</H1>

<A NAME="1"> </A>
<P><B>א</B> הֶן־כֹּ֭ל רָֽאֲתָ֣ה עֵינִ֑י    שָֽׁמְעָ֥ה אָ֝זְנִ֗י וַתָּ֥בֶן לָֽהּ׃<BR>
<A NAME="2"> </A>
<B>ב</B> כְּֽ֭דַעְתְּכֶם יָדַ֣עְתִּי גַם־אָ֑נִי    לֹֽא־נֹפֵ֖ל אָֽנֹכִ֣י מִכֶּֽם׃<BR>
<A NAME="3"> </A>
<B>ג</B> אוּלָ֗ם אֲ֭נִי אֶל־שַׁדַּ֣י אֲדַבֵּ֑ר    וְהוֹכֵ֖חַ אֶל־אֵ֣ל אֶחְפָּֽץ׃<BR>
<A NAME="4"> </A>
<B>ד</B> וְֽאוּלָ֗ם אַתֶּ֥ם טֹֽפְלֵי־שָׁ֑קֶר    רֹֽפְאֵ֖י אֱלִ֣ל כֻּלְּכֶֽם׃<BR>
<A NAME="5"> </A>
<B>ה</B> מִֽי־יִ֭תֵּן הַֽחֲרֵ֣שׁ תַּֽחֲרִישׁ֑וּן    וּתְהִ֖י לָכֶ֣ם לְחָכְמָֽה׃<BR>
<A NAME="6"> </A>
<B>ו</B> שִׁמְעוּ־נָ֥א תֽוֹכַחְתִּ֑י    וְרִב֖וֹת שְׂפָתַ֣י הַקְשִֽׁיבוּ׃<BR>
<A NAME="7"> </A>
<B>ז</B> הַ֭לְאֵל תְּדַבְּר֣וּ עַוְלָ֑ה    וְ֝ל֗וֹ תְּֽדַבְּר֥וּ רְמִיָּֽה׃<BR>
<A NAME="8"> </A>
<B>ח</B> הֲפָנָ֥יו תִּשָּׂא֑וּן    אִם־לָאֵ֥ל תְּרִיבֽוּן׃<BR>
<A NAME="9"> </A>
<B>ט</B> הֲ֭טוֹב כִּֽי־יַחְקֹ֣ר אֶתְכֶ֑ם    אִם־כְּהָתֵ֥ל בֶּֽ֝אֱנ֗וֹשׁ תְּהָתֵ֥לּוּ בֽוֹ׃<BR>
<A NAME="10"> </A>
<B>י</B> הוֹכֵ֣חַ יוֹכִ֣יחַ אֶתְכֶ֑ם    אִם־בַּ֝סֵּ֗תֶר פָּנִ֥ים תִּשָּׂאֽוּן׃<BR>
<A NAME="11"> </A>
<B>יא</B> הֲלֹ֣א שְׂ֭אֵתוֹ תְּבַעֵ֣ת אֶתְכֶ֑ם    וּ֝פַחְדּ֗וֹ יִפֹּ֥ל עֲלֵיכֶֽם׃<BR>
<A NAME="12"> </A>
<B>יב</B> זִֽ֭כְרֹנֵיכֶם מִשְׁלֵי־אֵ֑פֶר    לְגַבֵּי־חֹ֝֗מֶר גַּבֵּיכֶֽם׃<BR>
<A NAME="13"> </A>
<B>יג</B> הַֽחֲרִ֣ישׁוּ מִ֭מֶּנִּי וַֽאֲדַבְּרָה־אָ֑נִי    וְיַֽעֲבֹ֖ר עָלַ֣י מָֽה׃<BR>
<A NAME="14"> </A>
<B>יד</B> עַל־מָ֤ה ׀ אֶשָּׂ֣א בְשָׂרִ֣י בְשִׁנָּ֑י    וְ֝נַפְשִׁ֗י אָשִׂ֥ים בְּכַפִּֽי׃<BR>
<A NAME="15"> </A>
<B>טו</B> הֵ֣ן יִ֭קְטְלֵנִי לא (ל֣וֹ) אֲיַחֵ֑ל    אַךְ־דְּ֝רָכַ֗י אֶל־פָּנָ֥יו אוֹכִֽיחַ׃<BR>
<A NAME="16"> </A>
<B>טז</B> גַּם־הוּא־לִ֥י לִֽישׁוּעָ֑ה    כִּי־לֹ֥א לְ֝פָנָ֗יו חָנֵ֥ף יָבֽוֹא׃<BR>
<A NAME="17"> </A>
<B>יז</B> שִׁמְע֣וּ שָׁ֭מוֹעַ מִלָּתִ֑י    וְ֝אַֽחֲוָתִ֗י בְּאָזְנֵיכֶֽם׃<BR>
<A NAME="18"> </A>
<B>יח</B> הִנֵּה־נָ֭א עָרַ֣כְתִּי מִשְׁפָּ֑ט    יָ֝דַ֗עְתִּי כִּֽי־אֲנִ֥י אֶצְדָּֽק׃<BR>
<A NAME="19"> </A>
<B>יט</B> מִי־ה֭וּא יָרִ֣יב עִמָּדִ֑י    כִּֽי־עַתָּ֖ה אַֽחֲרִ֣ישׁ וְאֶגְוָֽע׃<BR>
<A NAME="20"> </A>
<B>כ</B> אַךְ־שְׁ֭תַּיִם אַל־תַּ֣עַשׂ עִמָּדִ֑י    אָ֥ז מִ֝פָּנֶ֗יךָ לֹ֣א אֶסָּתֵֽר׃<BR>
<A NAME="21"> </A>
<B>כא</B> כַּ֭פְּךָ מֵֽעָלַ֣י הַרְחַ֑ק    וְ֝אֵ֥מָתְךָ֗ אַֽל־תְּבַעֲתַֽנִּי׃<BR>
<A NAME="22"> </A>
<B>כב</B> וּ֭קְרָא וְאָֽנֹכִ֣י אֶֽעֱנֶ֑ה    אֽוֹ־אֲ֝דַבֵּ֗ר וַֽהֲשִׁיבֵֽנִי׃<BR>
<A NAME="23"> </A>
<B>כג</B> כַּמָּ֣ה לִ֭י עֲו‍ֹנ֣וֹת וְחַטָּא֑וֹת    פִּֽשְׁעִ֥י וְ֝חַטָּאתִ֗י הֹֽדִיעֵֽנִי׃<BR>
<A NAME="24"> </A>
<B>כד</B> לָֽמָּה־פָנֶ֥יךָ תַסְתִּ֑יר    וְתַחְשְׁבֵ֖נִי לְאוֹיֵ֣ב לָֽךְ׃<BR>
<A NAME="25"> </A>
<B>כה</B> הֶֽעָלֶ֣ה נִדָּ֣ף תַּֽעֲר֑וֹץ    וְאֶת־קַ֖שׁ יָבֵ֣שׁ תִּרְדֹּֽף׃<BR>
<A NAME="26"> </A>
<B>כו</B> כִּֽי־תִכְתֹּ֣ב עָלַ֣י מְרֹר֑וֹת    וְ֝תֽוֹרִישֵׁ֗נִי עֲו‍ֹנ֥וֹת נְעוּרָֽי׃<BR>
<A NAME="27"> </A>
<B>כז</B> וְתָ֘שֵׂ֤ם בַּסַּ֨ד ׀ רַגְלַ֗י    וְתִשְׁמ֥וֹר כָּל־אָרְחוֹתָ֑י<BR>עַל־שָׁרְשֵׁ֥י רַ֝גְלַ֗י    תִּתְחַקֶּֽה׃<BR>
<A NAME="28"> </A>
<B>כח</B> וְ֭הוּא כְּרָקָ֣ב יִבְלֶ֑ה    כְּ֝בֶ֗גֶד אֲכָ֣לוֹ עָֽשׁ׃</P>

<HR>
<P CLASS=s>
<A HREF="c0.htm">תנ"ך</A> -
איוב - פרק
<A HREF="c2701.htm">א</A>
<A HREF="c2702.htm">ב</A>
<A HREF="c2703.htm">ג</A>
<A HREF="c2704.htm">ד</A>
<A HREF="c2705.htm">ה</A>
<A HREF="c2706.htm">ו</A>
<A HREF="c2707.htm">ז</A>
<A HREF="c2708.htm">ח</A>
<A HREF="c2709.htm">ט</A>
<A HREF="c2710.htm">י</A>
<A HREF="c2711.htm">יא</A>
<A HREF="c2712.htm">יב</A>
יג
<A HREF="c2714.htm">יד</A>
<A HREF="c2715.htm">טו</A>
<A HREF="c2716.htm">טז</A>
<A HREF="c2717.htm">יז</A>
<A HREF="c2718.htm">יח</A>
<A HREF="c2719.htm">יט</A>
<A HREF="c2720.htm">כ</A>
<A HREF="c2721.htm">כא</A>
<A HREF="c2722.htm">כב</A>
<A HREF="c2723.htm">כג</A>
<A HREF="c2724.htm">כד</A>
<A HREF="c2725.htm">כה</A>
<A HREF="c2726.htm">כו</A>
<A HREF="c2727.htm">כז</A>
<A HREF="c2728.htm">כח</A>
<A HREF="c2729.htm">כט</A>
<A HREF="c2730.htm">ל</A>
<A HREF="c2731.htm">לא</A>
<A HREF="c2732.htm">לב</A>
<A HREF="c2733.htm">לג</A>
<A HREF="c2734.htm">לד</A>
<A HREF="c2735.htm">לה</A>
<A HREF="c2736.htm">לו</A>
<A HREF="c2737.htm">לז</A>
<A HREF="c2738.htm">לח</A>
<A HREF="c2739.htm">לט</A>
<A HREF="c2740.htm">מ</A>
<A HREF="c2741.htm">מא</A>
<A HREF="c2742.htm">מב</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c2713')</SCRIPT></P>
</BODY></HTML>
