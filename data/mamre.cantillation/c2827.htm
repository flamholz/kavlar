<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="cs.css" TYPE="text/css">
<TITLE>תנ"ך - משלי פרק כז</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
משלי - פרק
<A HREF="c2801.htm">א</A>
<A HREF="c2802.htm">ב</A>
<A HREF="c2803.htm">ג</A>
<A HREF="c2804.htm">ד</A>
<A HREF="c2805.htm">ה</A>
<A HREF="c2806.htm">ו</A>
<A HREF="c2807.htm">ז</A>
<A HREF="c2808.htm">ח</A>
<A HREF="c2809.htm">ט</A>
<A HREF="c2810.htm">י</A>
<A HREF="c2811.htm">יא</A>
<A HREF="c2812.htm">יב</A>
<A HREF="c2813.htm">יג</A>
<A HREF="c2814.htm">יד</A>
<A HREF="c2815.htm">טו</A>
<A HREF="c2816.htm">טז</A>
<A HREF="c2817.htm">יז</A>
<A HREF="c2818.htm">יח</A>
<A HREF="c2819.htm">יט</A>
<A HREF="c2820.htm">כ</A>
<A HREF="c2821.htm">כא</A>
<A HREF="c2822.htm">כב</A>
<A HREF="c2823.htm">כג</A>
<A HREF="c2824.htm">כד</A>
<A HREF="c2825.htm">כה</A>
<A HREF="c2826.htm">כו</A>
כז
<A HREF="c2828.htm">כח</A>
<A HREF="c2829.htm">כט</A>
<A HREF="c2830.htm">ל</A>
<A HREF="c2831.htm">לא</A>
</P>
<HR>

<H1>משלי פרק כז</H1>

<A NAME="1"> </A>
<P><B>א</B> אַֽל־תִּ֭תְהַלֵּל בְּי֣וֹם מָחָ֑ר    כִּ֤י לֹֽא־תֵ֝דַ֗ע מַה־יֵּ֥לֶד יֽוֹם׃<BR>
<A NAME="2"> </A>
<B>ב</B> יְהַלֶּלְךָ֣ זָ֣ר וְלֹא־פִ֑יךָ    נָ֝כְרִ֗י וְאַל־שְׂפָתֶֽיךָ׃<BR>
<A NAME="3"> </A>
<B>ג</B> כֹּֽבֶד־אֶ֭בֶן וְנֵ֣טֶל הַח֑וֹל    וְכַ֥עַס אֱ֝וִ֗יל כָּבֵ֥ד מִשְּׁנֵיהֶֽם׃<BR>
<A NAME="4"> </A>
<B>ד</B> אַכְזְרִיּ֣וּת חֵ֭מָה וְשֶׁ֣טֶף אָ֑ף    וּמִ֥י יַֽ֝עֲמֹ֗ד לִפְנֵ֥י קִנְאָֽה׃<BR>
<A NAME="5"> </A>
<B>ה</B> ט֭וֹבָה תּוֹכַ֣חַת מְגֻלָּ֑ה    מֵאַֽהֲבָ֥ה מְסֻתָּֽרֶת׃<BR>
<A NAME="6"> </A>
<B>ו</B> נֶֽ֭אֱמָנִים פִּצְעֵ֣י אוֹהֵ֑ב    וְ֝נַעְתָּר֗וֹת נְשִׁיק֥וֹת שׂוֹנֵֽא׃<BR>
<A NAME="7"> </A>
<B>ז</B> נֶ֣פֶשׁ שְׂ֭בֵעָה תָּב֣וּס נֹ֑פֶת    וְנֶ֥פֶשׁ רְ֝עֵבָ֗ה כָּל־מַ֥ר מָתֽוֹק׃<BR>
<A NAME="8"> </A>
<B>ח</B> כְּ֭צִפּוֹר נוֹדֶ֣דֶת מִן־קִנָּ֑הּ    כֵּֽן־אִ֝֗ישׁ נוֹדֵ֥ד מִמְּקוֹמֽוֹ׃<BR>
<A NAME="9"> </A>
<B>ט</B> שֶׁ֣מֶן וּ֭קְטֹרֶת יְשַׂמַּֽח־לֵ֑ב    וּמֶ֥תֶק רֵ֝עֵ֗הוּ מֵֽעֲצַת־נָֽפֶשׁ׃<BR>
<A NAME="10"> </A>
<B>י</B> רֵ֥עֲךָ֨ ורעה (וְרֵ֪עַ) אָבִ֡יךָ אַֽל־תַּעֲזֹ֗ב    וּבֵ֥ית אָחִ֗יךָ אַל־תָּ֭בוֹא בְּי֣וֹם אֵידֶ֑ךָ<BR>ט֥וֹב שָׁכֵ֥ן קָ֝ר֗וֹב    מֵאָ֥ח רָחֽוֹק׃<BR>
<A NAME="11"> </A>
<B>יא</B> חֲכַ֣ם בְּ֭נִי וְשַׂמַּ֣ח לִבִּ֑י    וְאָשִׁ֖יבָה חֹֽרְפִ֣י דָבָֽר׃<BR>
<A NAME="12"> </A>
<B>יב</B> עָר֤וּם ׀ רָאָ֣ה רָעָ֣ה נִסְתָּ֑ר    פְּ֝תָאיִ֗ם עָֽבְר֥וּ נֶֽעֱנָֽשׁוּ׃<BR>
<A NAME="13"> </A>
<B>יג</B> קַח־בִּ֭גְדוֹ כִּי־עָ֣רַב זָ֑ר    וּבְעַ֖ד נָכְרִיָּ֣ה חַבְלֵֽהוּ׃<BR>
<A NAME="14"> </A>
<B>יד</B> מְבָ֘רֵ֤ךְ רֵעֵ֨הוּ ׀ בְּק֣וֹל גָּ֭דוֹל בַּבֹּ֣קֶר הַשְׁכֵּ֑ים    קְ֝לָלָ֗ה תֵּחָ֥שֶׁב לֽוֹ׃<BR>
<A NAME="15"> </A>
<B>טו</B> דֶּ֣לֶף ט֭וֹרֵד בְּי֣וֹם סַגְרִ֑יר    וְאֵ֥שֶׁת מדונים (מִ֝דְיָנִ֗ים) נִשְׁתָּוָֽה׃<BR>
<A NAME="16"> </A>
<B>טז</B> צֹֽפְנֶ֥יהָ צָֽפַן־ר֑וּחַ    וְשֶׁ֖מֶן יְמִינ֣וֹ יִקְרָֽא׃<BR>
<A NAME="17"> </A>
<B>יז</B> בַּרְזֶ֣ל בְּבַרְזֶ֣ל יָ֑חַד    וְ֝אִ֗ישׁ יַ֣חַד פְּנֵֽי־רֵעֵֽהוּ׃<BR>
<A NAME="18"> </A>
<B>יח</B> נֹצֵ֣ר תְּ֭אֵנָה יֹאכַ֣ל פִּרְיָ֑הּ    וְשֹׁמֵ֖ר אֲדֹנָ֣יו יְכֻבָּֽד׃<BR>
<A NAME="19"> </A>
<B>יט</B> כַּ֭מַּיִם הַפָּנִ֣ים לַפָּנִ֑ים    כֵּ֤ן לֵֽב־הָ֝אָדָ֗ם לָֽאָדָֽם׃<BR>
<A NAME="20"> </A>
<B>כ</B> שְׁא֣וֹל וַֽ֭אֲבַדֹּה לֹ֣א תִשְׂבַּ֑עְנָה    וְעֵינֵ֥י הָֽ֝אָדָ֗ם לֹ֣א תִשְׂבַּֽעְנָה׃<BR>
<A NAME="21"> </A>
<B>כא</B> מַצְרֵ֣ף לַ֭כֶּסֶף וְכ֣וּר לַזָּהָ֑ב    וְ֝אִ֗ישׁ לְפִ֣י מַֽהֲלָלֽוֹ׃<BR>
<A NAME="22"> </A>
<B>כב</B> אִ֥ם תִּכְתּֽוֹשׁ־אֶת־הָאֱוִ֨יל ׀ בַּ֥מַּכְתֵּ֡שׁ בְּת֣וֹךְ הָֽ֭רִיפוֹת    בַּֽעֱלִ֑י<BR>לֹֽא־תָס֥וּר מֵֽ֝עָלָ֗יו    אִוַּלְתּֽוֹ׃<BR>
<A NAME="23"> </A>
<B>כג</B> יָדֹ֣עַ תֵּ֭דַע פְּנֵ֣י צֹאנֶ֑ךָ    שִׁ֥ית לִ֝בְּךָ֗ לַֽעֲדָרִֽים׃<BR>
<A NAME="24"> </A>
<B>כד</B> כִּ֤י לֹ֣א לְעוֹלָ֣ם חֹ֑סֶן    וְאִם־נֵ֝֗זֶר לְד֣וֹר דור (וָדֽוֹר)׃<BR>
<A NAME="25"> </A>
<B>כה</B> גָּלָ֣ה חָ֭צִיר וְנִרְאָה־דֶ֑שֶׁא    וְ֝נֶֽאֶסְפ֗וּ עִשְּׂב֥וֹת הָרִֽים׃<BR>
<A NAME="26"> </A>
<B>כו</B> כְּבָשִׂ֥ים לִלְבוּשֶׁ֑ךָ    וּמְחִ֥יר שָׂ֝דֶ֗ה עַתּוּדִֽים׃<BR>
<A NAME="27"> </A>
<B>כז</B> וְדֵ֤י ׀ חֲלֵ֬ב עִזִּ֗ים לְֽ֭לַחְמְךָ לְלֶ֣חֶם בֵּיתֶ֑ךָ    וְ֝חַיִּ֗ים לְנַֽעֲרוֹתֶֽיךָ׃</P>

<HR>
<P CLASS=s>
<A HREF="c0.htm">תנ"ך</A> -
משלי - פרק
<A HREF="c2801.htm">א</A>
<A HREF="c2802.htm">ב</A>
<A HREF="c2803.htm">ג</A>
<A HREF="c2804.htm">ד</A>
<A HREF="c2805.htm">ה</A>
<A HREF="c2806.htm">ו</A>
<A HREF="c2807.htm">ז</A>
<A HREF="c2808.htm">ח</A>
<A HREF="c2809.htm">ט</A>
<A HREF="c2810.htm">י</A>
<A HREF="c2811.htm">יא</A>
<A HREF="c2812.htm">יב</A>
<A HREF="c2813.htm">יג</A>
<A HREF="c2814.htm">יד</A>
<A HREF="c2815.htm">טו</A>
<A HREF="c2816.htm">טז</A>
<A HREF="c2817.htm">יז</A>
<A HREF="c2818.htm">יח</A>
<A HREF="c2819.htm">יט</A>
<A HREF="c2820.htm">כ</A>
<A HREF="c2821.htm">כא</A>
<A HREF="c2822.htm">כב</A>
<A HREF="c2823.htm">כג</A>
<A HREF="c2824.htm">כד</A>
<A HREF="c2825.htm">כה</A>
<A HREF="c2826.htm">כו</A>
כז
<A HREF="c2828.htm">כח</A>
<A HREF="c2829.htm">כט</A>
<A HREF="c2830.htm">ל</A>
<A HREF="c2831.htm">לא</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c2827')</SCRIPT></P>
</BODY></HTML>
