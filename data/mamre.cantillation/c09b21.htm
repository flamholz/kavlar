<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="c.css" TYPE="text/css">
<TITLE>תנ"ך - מלכים ב פרק כא</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
מלכים א - פרק
<A HREF="c09a01.htm">א</A>
<A HREF="c09a02.htm">ב</A>
<A HREF="c09a03.htm">ג</A>
<A HREF="c09a04.htm">ד</A>
<A HREF="c09a05.htm">ה</A>
<A HREF="c09a06.htm">ו</A>
<A HREF="c09a07.htm">ז</A>
<A HREF="c09a08.htm">ח</A>
<A HREF="c09a09.htm">ט</A>
<A HREF="c09a10.htm">י</A>
<A HREF="c09a11.htm">יא</A>
<A HREF="c09a12.htm">יב</A>
<A HREF="c09a13.htm">יג</A>
<A HREF="c09a14.htm">יד</A>
<A HREF="c09a15.htm">טו</A>
<A HREF="c09a16.htm">טז</A>
<A HREF="c09a17.htm">יז</A>
<A HREF="c09a18.htm">יח</A>
<A HREF="c09a19.htm">יט</A>
<A HREF="c09a20.htm">כ</A>
<A HREF="c09a21.htm">כא</A>
<A HREF="c09a22.htm">כב</A>
- מלכים ב - פרק
<A HREF="c09b01.htm">א</A>
<A HREF="c09b02.htm">ב</A>
<A HREF="c09b03.htm">ג</A>
<A HREF="c09b04.htm">ד</A>
<A HREF="c09b05.htm">ה</A>
<A HREF="c09b06.htm">ו</A>
<A HREF="c09b07.htm">ז</A>
<A HREF="c09b08.htm">ח</A>
<A HREF="c09b09.htm">ט</A>
<A HREF="c09b10.htm">י</A>
<A HREF="c09b11.htm">יא</A>
<A HREF="c09b12.htm">יב</A>
<A HREF="c09b13.htm">יג</A>
<A HREF="c09b14.htm">יד</A>
<A HREF="c09b15.htm">טו</A>
<A HREF="c09b16.htm">טז</A>
<A HREF="c09b17.htm">יז</A>
<A HREF="c09b18.htm">יח</A>
<A HREF="c09b19.htm">יט</A>
<A HREF="c09b20.htm">כ</A>
כא
<A HREF="c09b22.htm">כב</A>
<A HREF="c09b23.htm">כג</A>
<A HREF="c09b24.htm">כד</A>
<A HREF="c09b25.htm">כה</A>
</P>
<HR>

<H1>מלכים ב פרק כא</H1>

<A NAME="1"> </A>
<P><B>א</B> בֶּן־שְׁתֵּ֨ים עֶשְׂרֵ֤ה שָׁנָה֙ מְנַשֶּׁ֣ה בְמָלְכ֔וֹ וַֽחֲמִשִּׁ֤ים וְחָמֵשׁ֙ שָׁנָ֔ה מָלַ֖ךְ בִּירֽוּשָׁלִָ֑ם וְשֵׁ֥ם אִמּ֖וֹ חֶפְצִי־בָֽהּ׃
<A NAME="2"> </A>
<B>ב</B> וַיַּ֥עַשׂ הָרַ֖ע בְּעֵינֵ֣י יְהוָ֑ה כְּתֽוֹעֲבֹת֙ הַגּוֹיִ֔ם אֲשֶׁר֙ הוֹרִ֣ישׁ יְהוָ֔ה מִפְּנֵ֖י בְּנֵ֥י יִשְׂרָאֵֽל׃
<A NAME="3"> </A>
<B>ג</B> וַיָּ֗שָׁב וַיִּ֨בֶן֙ אֶת־הַבָּמ֔וֹת אֲשֶׁ֥ר אִבַּ֖ד חִזְקִיָּ֣הוּ אָבִ֑יו וַיָּ֨קֶם מִזְבְּחֹ֜ת לַבַּ֗עַל וַיַּ֤עַשׂ אֲשֵׁרָה֙ כַּֽאֲשֶׁ֣ר עָשָׂ֗ה אַחְאָב֙ מֶ֣לֶךְ יִשְׂרָאֵ֔ל וַיִּשְׁתַּ֨חוּ֙ לְכָל־צְבָ֣א הַשָּׁמַ֔יִם וַֽיַּעֲבֹ֖ד אֹתָֽם׃
<A NAME="4"> </A>
<B>ד</B> וּבָנָ֥ה מִזְבְּחֹ֖ת בְּבֵ֣ית יְהוָ֑ה אֲשֶׁר֙ אָמַ֣ר יְהוָ֔ה בִּירֽוּשָׁלִַ֖ם אָשִׂ֥ים אֶת־שְׁמִֽי׃
<A NAME="5"> </A>
<B>ה</B> וַיִּ֥בֶן מִזְבְּח֖וֹת לְכָל־צְבָ֣א הַשָּׁמָ֑יִם בִּשְׁתֵּ֖י חַצְר֥וֹת בֵּית־יְהוָֽה׃
<A NAME="6"> </A>
<B>ו</B> וְהֶֽעֱבִ֤יר אֶת־בְּנוֹ֙ בָּאֵ֔שׁ וְעוֹנֵ֣ן וְנִחֵ֔שׁ וְעָ֥שָׂה א֖וֹב וְיִדְּעֹנִ֑ים הִרְבָּ֗ה לַֽעֲשׂ֥וֹת הָרַ֛ע בְּעֵינֵ֥י יְהוָ֖ה לְהַכְעִֽיס׃
<A NAME="7"> </A>
<B>ז</B> וַיָּ֕שֶׂם אֶת־פֶּ֥סֶל הָֽאֲשֵׁרָ֖ה אֲשֶׁ֣ר עָשָׂ֑ה בַּבַּ֗יִת אֲשֶׁ֨ר אָמַ֤ר יְהוָה֙ אֶל־דָּוִד֙ וְאֶל־שְׁלֹמֹ֣ה בְנ֔וֹ בַּבַּ֨יִת הַזֶּ֜ה וּבִירֽוּשָׁלִַ֗ם אֲשֶׁ֤ר בָּחַ֨רְתִּי֙ מִכֹּל֙ שִׁבְטֵ֣י יִשְׂרָאֵ֔ל אָשִׂ֥ים אֶת־שְׁמִ֖י לְעוֹלָֽם׃
<A NAME="8"> </A>
<B>ח</B> וְלֹ֣א אֹסִ֗יף לְהָנִיד֙ רֶ֣גֶל יִשְׂרָאֵ֔ל מִן־הָ֣אֲדָמָ֔ה אֲשֶׁ֥ר נָתַ֖תִּי לַֽאֲבוֹתָ֑ם רַ֣ק ׀ אִם־יִשְׁמְר֣וּ לַֽעֲשׂ֗וֹת כְּכֹל֙ אֲשֶׁ֣ר צִוִּיתִ֔ים וּלְכָ֨ל־הַתּוֹרָ֔ה אֲשֶׁר־צִוָּ֥ה אֹתָ֖ם עַבְדִּ֥י מֹשֶֽׁה׃
<A NAME="9"> </A>
<B>ט</B> וְלֹ֖א שָׁמֵ֑עוּ וַיַּתְעֵ֤ם מְנַשֶּׁה֙ לַֽעֲשׂ֣וֹת אֶת־הָרָ֔ע מִ֨ן־הַגּוֹיִ֔ם אֲשֶׁר֙ הִשְׁמִ֣יד יְהוָ֔ה מִפְּנֵ֖י בְּנֵ֥י יִשְׂרָאֵֽל׃
<A NAME="10"> </A>
<B>י</B> וַיְדַבֵּ֧ר יְהוָ֛ה בְּיַד־עֲבָדָ֥יו הַנְּבִיאִ֖ים לֵאמֹֽר׃
<A NAME="11"> </A>
<B>יא</B> יַעַן֩ אֲשֶׁ֨ר עָשָׂ֜ה מְנַשֶּׁ֤ה מֶֽלֶךְ־יְהוּדָה֙ הַתֹּֽעֵב֣וֹת הָאֵ֔לֶּה הֵרַ֕ע מִכֹּ֛ל אֲשֶׁר־עָשׂ֥וּ הָֽאֱמֹרִ֖י אֲשֶׁ֣ר לְפָנָ֑יו וַיַּֽחֲטִ֥א גַֽם־אֶת־יְהוּדָ֖ה בְּגִלּוּלָֽיו׃ {ס}
<A NAME="12"> </A>
<B>יב</B> לָכֵ֗ן כֹּֽה־אָמַ֤ר יְהוָה֙ אֱלֹהֵ֣י יִשְׂרָאֵ֔ל הִנְנִי֙ מֵבִ֣יא רָעָ֔ה עַל־יְרֽוּשָׁלִַ֖ם וִֽיהוּדָ֑ה אֲשֶׁר֙ כָּל־שמעיו (שֹׁ֣מְעָ֔הּ) תִּצַּ֖לְנָה שְׁתֵּ֥י אָזְנָֽיו׃
<A NAME="13"> </A>
<B>יג</B> וְנָטִ֣יתִי עַל־יְרֽוּשָׁלִַ֗ם אֵ֚ת קָ֣ו שֹֽׁמְר֔וֹן וְאֶת־מִשְׁקֹ֖לֶת בֵּ֣ית אַחְאָ֑ב וּמָחִ֨יתִי אֶת־יְרֽוּשָׁלִַ֜ם כַּֽאֲשֶׁר־יִמְחֶ֤ה אֶת־הַצַּלַּ֨חַת֙ מָחָ֔ה וְהָפַ֖ךְ עַל־פָּנֶֽיהָ׃
<A NAME="14"> </A>
<B>יד</B> וְנָֽטַשְׁתִּ֗י אֵ֚ת שְׁאֵרִ֣ית נַֽחֲלָתִ֔י וּנְתַתִּ֖ים בְּיַ֣ד אֹֽיְבֵיהֶ֑ם וְהָי֥וּ לְבַ֛ז וְלִמְשִׁסָּ֖ה לְכָל־אֹֽיְבֵיהֶֽם׃
<A NAME="15"> </A>
<B>טו</B> יַ֗עַן אֲשֶׁ֨ר עָשׂ֤וּ אֶת־הָרַע֙ בְּעֵינַ֔י וַיִּֽהְי֥וּ מַכְעִסִ֖ים אֹתִ֑י מִן־הַיּ֗וֹם אֲשֶׁ֨ר יָֽצְא֤וּ אֲבוֹתָם֙ מִמִּצְרַ֔יִם וְעַ֖ד הַיּ֥וֹם הַזֶּֽה׃
<A NAME="16"> </A>
<B>טז</B> וְגַם֩ דָּ֨ם נָקִ֜י שָׁפַ֤ךְ מְנַשֶּׁה֙ הַרְבֵּ֣ה מְאֹ֔ד עַ֛ד אֲשֶׁר־מִלֵּ֥א אֶת־יְרֽוּשָׁלִַ֖ם פֶּ֣ה לָפֶ֑ה לְבַ֤ד מֵֽחַטָּאתוֹ֙ אֲשֶׁ֣ר הֶֽחֱטִ֣יא אֶת־יְהוּדָ֔ה לַֽעֲשׂ֥וֹת הָרַ֖ע בְּעֵינֵ֥י יְהוָֽה׃
<A NAME="17"> </A>
<B>יז</B> וְיֶ֨תֶר דִּבְרֵ֤י מְנַשֶּׁה֙ וְכָל־אֲשֶׁ֣ר עָשָׂ֔ה וְחַטָּאת֖וֹ אֲשֶׁ֣ר חָטָ֑א הֲלֹא־הֵ֣ם כְּתוּבִ֗ים עַל־סֵ֛פֶר דִּבְרֵ֥י הַיָּמִ֖ים לְמַלְכֵ֥י יְהוּדָֽה׃
<A NAME="18"> </A>
<B>יח</B> וַיִּשְׁכַּ֤ב מְנַשֶּׁה֙ עִם־אֲבֹתָ֔יו וַיִּקָּבֵ֥ר בְּגַן־בֵּית֖וֹ בְּגַן־עֻזָּ֑א וַיִּמְלֹ֛ךְ אָמ֥וֹן בְּנ֖וֹ תַּחְתָּֽיו׃ {פ}<BR>
<A NAME="19"> </A>
<B>יט</B> בֶּן־עֶשְׂרִ֨ים וּשְׁתַּ֤יִם שָׁנָה֙ אָמ֣וֹן בְּמָלְכ֔וֹ וּשְׁתַּ֣יִם שָׁנִ֔ים מָלַ֖ךְ בִּירֽוּשָׁלִָ֑ם וְשֵׁ֣ם אִמּ֔וֹ מְשֻׁלֶּ֥מֶת בַּת־חָר֖וּץ מִן־יָטְבָֽה׃
<A NAME="20"> </A>
<B>כ</B> וַיַּ֥עַשׂ הָרַ֖ע בְּעֵינֵ֣י יְהוָ֑ה כַּֽאֲשֶׁ֥ר עָשָׂ֖ה מְנַשֶּׁ֥ה אָבִֽיו׃
<A NAME="21"> </A>
<B>כא</B> וַיֵּ֕לֶךְ בְּכָל־הַדֶּ֖רֶךְ אֲשֶׁר־הָלַ֣ךְ אָבִ֑יו וַֽיַּעֲבֹ֗ד אֶת־הַגִּלֻּלִים֙ אֲשֶׁ֣ר עָבַ֣ד אָבִ֔יו וַיִּשְׁתַּ֖חוּ לָהֶֽם׃
<A NAME="22"> </A>
<B>כב</B> וַיַּֽעֲזֹ֕ב אֶת־יְהוָ֖ה אֱלֹהֵ֣י אֲבֹתָ֑יו וְלֹ֥א הָלַ֖ךְ בְּדֶ֥רֶךְ יְהוָֽה׃
<A NAME="23"> </A>
<B>כג</B> וַיִּקְשְׁר֥וּ עַבְדֵֽי־אָמ֖וֹן עָלָ֑יו וַיָּמִ֥יתוּ אֶת־הַמֶּ֖לֶךְ בְּבֵיתֽוֹ׃
<A NAME="24"> </A>
<B>כד</B> וַיַּךְ֙ עַם־הָאָ֔רֶץ אֵ֥ת כָּל־הַקֹּֽשְׁרִ֖ים עַל־הַמֶּ֣לֶךְ אָמ֑וֹן וַיַּמְלִ֧יכוּ עַם־הָאָ֛רֶץ אֶת־יֹֽאשִׁיָּ֥הוּ בְנ֖וֹ תַּחְתָּֽיו׃
<A NAME="25"> </A>
<B>כה</B> וְיֶ֛תֶר דִּבְרֵ֥י אָמ֖וֹן אֲשֶׁ֣ר עָשָׂ֑ה הֲלֹא־הֵ֣ם כְּתוּבִ֗ים עַל־סֵ֛פֶר דִּבְרֵ֥י הַיָּמִ֖ים לְמַלְכֵ֥י יְהוּדָֽה׃
<A NAME="26"> </A>
<B>כו</B> וַיִּקְבֹּ֥ר אֹת֛וֹ בִּקְבֻֽרָת֖וֹ בְּגַן־עֻזָּ֑א וַיִּמְלֹ֛ךְ יֹֽאשִׁיָּ֥הוּ בְנ֖וֹ תַּחְתָּֽיו׃ {פ}</P>

<HR>
<P CLASS=s>
<A HREF="c0.htm">תנ"ך</A> -
מלכים א - פרק
<A HREF="c09a01.htm">א</A>
<A HREF="c09a02.htm">ב</A>
<A HREF="c09a03.htm">ג</A>
<A HREF="c09a04.htm">ד</A>
<A HREF="c09a05.htm">ה</A>
<A HREF="c09a06.htm">ו</A>
<A HREF="c09a07.htm">ז</A>
<A HREF="c09a08.htm">ח</A>
<A HREF="c09a09.htm">ט</A>
<A HREF="c09a10.htm">י</A>
<A HREF="c09a11.htm">יא</A>
<A HREF="c09a12.htm">יב</A>
<A HREF="c09a13.htm">יג</A>
<A HREF="c09a14.htm">יד</A>
<A HREF="c09a15.htm">טו</A>
<A HREF="c09a16.htm">טז</A>
<A HREF="c09a17.htm">יז</A>
<A HREF="c09a18.htm">יח</A>
<A HREF="c09a19.htm">יט</A>
<A HREF="c09a20.htm">כ</A>
<A HREF="c09a21.htm">כא</A>
<A HREF="c09a22.htm">כב</A>
- מלכים ב - פרק
<A HREF="c09b01.htm">א</A>
<A HREF="c09b02.htm">ב</A>
<A HREF="c09b03.htm">ג</A>
<A HREF="c09b04.htm">ד</A>
<A HREF="c09b05.htm">ה</A>
<A HREF="c09b06.htm">ו</A>
<A HREF="c09b07.htm">ז</A>
<A HREF="c09b08.htm">ח</A>
<A HREF="c09b09.htm">ט</A>
<A HREF="c09b10.htm">י</A>
<A HREF="c09b11.htm">יא</A>
<A HREF="c09b12.htm">יב</A>
<A HREF="c09b13.htm">יג</A>
<A HREF="c09b14.htm">יד</A>
<A HREF="c09b15.htm">טו</A>
<A HREF="c09b16.htm">טז</A>
<A HREF="c09b17.htm">יז</A>
<A HREF="c09b18.htm">יח</A>
<A HREF="c09b19.htm">יט</A>
<A HREF="c09b20.htm">כ</A>
כא
<A HREF="c09b22.htm">כב</A>
<A HREF="c09b23.htm">כג</A>
<A HREF="c09b24.htm">כד</A>
<A HREF="c09b25.htm">כה</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c09b21')</SCRIPT></P>
</BODY></HTML>
