<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="c.css" TYPE="text/css">
<TITLE>תנ"ך - שמואל א פרק י</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
שמואל א - פרק
<A HREF="c08a01.htm">א</A>
<A HREF="c08a02.htm">ב</A>
<A HREF="c08a03.htm">ג</A>
<A HREF="c08a04.htm">ד</A>
<A HREF="c08a05.htm">ה</A>
<A HREF="c08a06.htm">ו</A>
<A HREF="c08a07.htm">ז</A>
<A HREF="c08a08.htm">ח</A>
<A HREF="c08a09.htm">ט</A>
י
<A HREF="c08a11.htm">יא</A>
<A HREF="c08a12.htm">יב</A>
<A HREF="c08a13.htm">יג</A>
<A HREF="c08a14.htm">יד</A>
<A HREF="c08a15.htm">טו</A>
<A HREF="c08a16.htm">טז</A>
<A HREF="c08a17.htm">יז</A>
<A HREF="c08a18.htm">יח</A>
<A HREF="c08a19.htm">יט</A>
<A HREF="c08a20.htm">כ</A>
<A HREF="c08a21.htm">כא</A>
<A HREF="c08a22.htm">כב</A>
<A HREF="c08a23.htm">כג</A>
<A HREF="c08a24.htm">כד</A>
<A HREF="c08a25.htm">כה</A>
<A HREF="c08a26.htm">כו</A>
<A HREF="c08a27.htm">כז</A>
<A HREF="c08a28.htm">כח</A>
<A HREF="c08a29.htm">כט</A>
<A HREF="c08a30.htm">ל</A>
<A HREF="c08a31.htm">לא</A>
- שמואל ב - פרק
<A HREF="c08b01.htm">א</A>
<A HREF="c08b02.htm">ב</A>
<A HREF="c08b03.htm">ג</A>
<A HREF="c08b04.htm">ד</A>
<A HREF="c08b05.htm">ה</A>
<A HREF="c08b06.htm">ו</A>
<A HREF="c08b07.htm">ז</A>
<A HREF="c08b08.htm">ח</A>
<A HREF="c08b09.htm">ט</A>
<A HREF="c08b10.htm">י</A>
<A HREF="c08b11.htm">יא</A>
<A HREF="c08b12.htm">יב</A>
<A HREF="c08b13.htm">יג</A>
<A HREF="c08b14.htm">יד</A>
<A HREF="c08b15.htm">טו</A>
<A HREF="c08b16.htm">טז</A>
<A HREF="c08b17.htm">יז</A>
<A HREF="c08b18.htm">יח</A>
<A HREF="c08b19.htm">יט</A>
<A HREF="c08b20.htm">כ</A>
<A HREF="c08b21.htm">כא</A>
<A HREF="c08b22.htm">כב</A>
<A HREF="c08b23.htm">כג</A>
<A HREF="c08b24.htm">כד</A>
</P>
<HR>

<H1>שמואל א פרק י</H1>

<A NAME="1"> </A>
<P><B>א</B> וַיִּקַּ֨ח שְׁמוּאֵ֜ל אֶת־פַּ֥ךְ הַשֶּׁ֛מֶן וַיִּצֹ֥ק עַל־רֹאשׁ֖וֹ וַיִּשָּׁקֵ֑הוּ וַיֹּ֕אמֶר הֲל֗וֹא כִּֽי־מְשָׁחֲךָ֧ יְהוָ֛ה עַל־נַֽחֲלָת֖וֹ לְנָגִֽיד׃
<A NAME="2"> </A>
<B>ב</B> בְּלֶכְתְּךָ֤ הַיּוֹם֙ מֵֽעִמָּדִ֔י וּמָצָאתָ֩ שְׁנֵ֨י אֲנָשִׁ֜ים עִם־קְבֻרַ֥ת רָחֵ֛ל בִּגְב֥וּל בִּנְיָמִ֖ן בְּצֶלְצַ֑ח וְאָֽמְר֣וּ אֵלֶ֗יךָ נִמְצְא֤וּ הָֽאֲתֹנוֹת֙ אֲשֶׁ֣ר הָלַ֣כְתָּ לְבַקֵּ֔שׁ וְהִנֵּ֨ה נָטַ֤שׁ אָבִ֨יךָ֙ אֶת־דִּבְרֵ֣י הָֽאֲתֹנ֔וֹת וְדָאַ֤ג לָכֶם֙ לֵאמֹ֔ר מָ֥ה אֶֽעֱשֶׂ֖ה לִבְנִֽי׃
<A NAME="3"> </A>
<B>ג</B> וְחָֽלַפְתָּ֨ מִשָּׁ֜ם וָהָ֗לְאָה וּבָ֨אתָ֙ עַד־אֵל֣וֹן תָּב֔וֹר וּמְצָא֤וּךָ שָּׁם֙ שְׁלֹשָׁ֣ה אֲנָשִׁ֔ים עֹלִ֥ים אֶל־הָֽאֱלֹהִ֖ים בֵּֽית־אֵ֑ל אֶחָ֞ד נֹשֵׂ֣א ׀ שְׁלֹשָׁ֣ה גְדָיִ֗ים וְאֶחָד֙ נֹשֵׂ֗א שְׁלֹ֨שֶׁת֙ כִּכְּר֣וֹת לֶ֔חֶם וְאֶחָ֖ד נֹשֵׂ֥א נֵֽבֶל־יָֽיִן׃
<A NAME="4"> </A>
<B>ד</B> וְשָֽׁאֲל֥וּ לְךָ֖ לְשָׁל֑וֹם וְנָֽתְנ֤וּ לְךָ֙ שְׁתֵּי־לֶ֔חֶם וְלָֽקַחְתָּ֖ מִיָּדָֽם׃
<A NAME="5"> </A>
<B>ה</B> אַ֣חַר כֵּ֗ן תָּבוֹא֙ גִּבְעַ֣ת הָֽאֱלֹהִ֔ים אֲשֶׁר־שָׁ֖ם נְצִבֵ֣י פְלִשְׁתִּ֑ים וִיהִי֩ כְבֹֽאֲךָ֨ שָׁ֜ם הָעִ֗יר וּפָֽגַעְתָּ֞ חֶ֤בֶל נְבִאִים֙ יֹֽרְדִ֣ים מֵֽהַבָּמָ֔ה וְלִפְנֵיהֶ֞ם נֵ֤בֶל וְתֹף֙ וְחָלִ֣יל וְכִנּ֔וֹר וְהֵ֖מָּה מִֽתְנַבְּאִֽים׃
<A NAME="6"> </A>
<B>ו</B> וְצָֽלְחָ֤ה עָלֶ֨יךָ֙ ר֣וּחַ יְהוָ֔ה וְהִתְנַבִּ֖יתָ עִמָּ֑ם וְנֶהְפַּכְתָּ֖ לְאִ֥ישׁ אַחֵֽר׃
<A NAME="7"> </A>
<B>ז</B> וְהָיָ֗ה כִּ֥י תבאינה (תָבֹ֛אנָה) הָֽאֹת֥וֹת הָאֵ֖לֶּה לָ֑ךְ עֲשֵׂ֤ה לְךָ֙ אֲשֶׁ֣ר תִּמְצָ֣א יָדֶ֔ךָ כִּ֥י הָֽאֱלֹהִ֖ים עִמָּֽךְ׃
<A NAME="8"> </A>
<B>ח</B> וְיָֽרַדְתָּ֣ לְפָנַי֮ הַגִּלְגָּל֒ וְהִנֵּ֤ה אָֽנֹכִי֙ יֹרֵ֣ד אֵלֶ֔יךָ לְהַֽעֲל֣וֹת עֹל֔וֹת לִזְבֹּ֖חַ זִבְחֵ֣י שְׁלָמִ֑ים שִׁבְעַ֨ת יָמִ֤ים תּוֹחֵל֙ עַד־בּוֹאִ֣י אֵלֶ֔יךָ וְהֽוֹדַעְתִּ֣י לְךָ֔ אֵ֖ת אֲשֶׁ֥ר תַּֽעֲשֶֽׂה׃
<A NAME="9"> </A>
<B>ט</B> וְהָיָ֗ה כְּהַפְנֹת֤וֹ שִׁכְמוֹ֙ לָלֶ֨כֶת֙ מֵעִ֣ם שְׁמוּאֵ֔ל וַיַּֽהֲפָךְ־ל֥וֹ אֱלֹהִ֖ים לֵ֣ב אַחֵ֑ר וַיָּבֹ֛אוּ כָּל־הָֽאֹת֥וֹת הָאֵ֖לֶּה בַּיּ֥וֹם הַהֽוּא׃ {ס}
<A NAME="10"> </A>
<B>י</B> וַיָּבֹ֤אוּ שָׁם֙ הַגִּבְעָ֔תָה וְהִנֵּ֥ה חֶֽבֶל־נְבִאִ֖ים לִקְרָאת֑וֹ וַתִּצְלַ֤ח עָלָיו֙ ר֣וּחַ אֱלֹהִ֔ים וַיִּתְנַבֵּ֖א בְּתוֹכָֽם׃
<A NAME="11"> </A>
<B>יא</B> וַיְהִ֗י כָּל־יֽוֹדְעוֹ֙ מֵֽאִתְּמ֣וֹל שִׁלְשֹׁ֔ם וַיִּרְא֕וּ וְהִנֵּ֥ה עִם־נְבִאִ֖ים נִבָּ֑א {ס} וַיֹּ֨אמֶר הָעָ֜ם אִ֣ישׁ אֶל־רֵעֵ֗הוּ מַה־זֶּה֙ הָיָ֣ה לְבֶן־קִ֔ישׁ הֲגַ֥ם שָׁא֖וּל בַּנְּבִיאִֽים׃
<A NAME="12"> </A>
<B>יב</B> וַיַּ֨עַן אִ֥ישׁ מִשָּׁ֛ם וַיֹּ֖אמֶר וּמִ֣י אֲבִיהֶ֑ם עַל־כֵּן֙ הָֽיְתָ֣ה לְמָשָׁ֔ל הֲגַ֥ם שָׁא֖וּל בַּנְּבִאִֽים׃
<A NAME="13"> </A>
<B>יג</B> וַיְכַל֙ מֵֽהִתְנַבּ֔וֹת וַיָּבֹ֖א הַבָּמָֽה׃
<A NAME="14"> </A>
<B>יד</B> וַיֹּאמֶר֩ דּ֨וֹד שָׁא֥וּל אֵלָ֛יו וְאֶֽל־נַעֲר֖וֹ אָ֣ן הֲלַכְתֶּ֑ם וַיֹּ֗אמֶר לְבַקֵּשׁ֙ אֶת־הָ֣אֲתֹנ֔וֹת וַנִּרְאֶ֣ה כִי־אַ֔יִן וַנָּב֖וֹא אֶל־שְׁמוּאֵֽל׃
<A NAME="15"> </A>
<B>טו</B> וַיֹּ֖אמֶר דּ֣וֹד שָׁא֑וּל הַגִּֽידָה־נָּ֣א לִ֔י מָֽה־אָמַ֥ר לָכֶ֖ם שְׁמוּאֵֽל׃
<A NAME="16"> </A>
<B>טז</B> וַיֹּ֤אמֶר שָׁאוּל֙ אֶל־דּוֹד֔וֹ הַגֵּ֤ד הִגִּיד֙ לָ֔נוּ כִּ֥י נִמְצְא֖וּ הָֽאֲתֹנ֑וֹת וְאֶת־דְּבַ֤ר הַמְּלוּכָה֙ לֹֽא־הִגִּ֣יד ל֔וֹ אֲשֶׁ֖ר אָמַ֥ר שְׁמוּאֵֽל׃ {פ}<BR>
<A NAME="17"> </A>
<B>יז</B> וַיַּצְעֵ֤ק שְׁמוּאֵל֙ אֶת־הָעָ֔ם אֶל־יְהוָ֖ה הַמִּצְפָּֽה׃
<A NAME="18"> </A>
<B>יח</B> וַיֹּ֣אמֶר ׀ אֶל־בְּנֵ֣י יִשְׂרָאֵ֗ל {פ}<BR>כֹּֽה־אָמַ֤ר יְהוָה֙ אֱלֹהֵ֣י יִשְׂרָאֵ֔ל אָֽנֹכִ֛י הֶֽעֱלֵ֥יתִי אֶת־יִשְׂרָאֵ֖ל מִמִּצְרָ֑יִם וָֽאַצִּ֤יל אֶתְכֶם֙ מִיַּ֣ד מִצְרַ֔יִם וּמִיַּד֙ כָּל־הַמַּמְלָכ֔וֹת הַלֹּֽחֲצִ֖ים אֶתְכֶֽם׃
<A NAME="19"> </A>
<B>יט</B> וְאַתֶּ֨ם הַיּ֜וֹם מְאַסְתֶּ֣ם אֶת־אֱלֹֽהֵיכֶ֗ם אֲשֶׁר־ה֨וּא מוֹשִׁ֣יעַ לָכֶם֮ מִכָּל־רָעֽוֹתֵיכֶ֣ם וְצָרֹֽתֵיכֶם֒ וַתֹּ֣אמְרוּ ל֔וֹ כִּי־מֶ֖לֶךְ תָּשִׂ֣ים עָלֵ֑ינוּ וְעַתָּ֗ה הִֽתְיַצְּבוּ֙ לִפְנֵ֣י יְהוָ֔ה לְשִׁבְטֵיכֶ֖ם וּלְאַלְפֵיכֶֽם׃
<A NAME="20"> </A>
<B>כ</B> וַיַּקְרֵ֣ב שְׁמוּאֵ֔ל אֵ֖ת כָּל־שִׁבְטֵ֣י יִשְׂרָאֵ֑ל וַיִּלָּכֵ֖ד שֵׁ֥בֶט בִּנְיָמִֽן׃
<A NAME="21"> </A>
<B>כא</B> וַיַּקְרֵ֞ב אֶת־שֵׁ֤בֶט בִּנְיָמִן֙ לְמִשְׁפְּחֹתָ֔ו וַתִּלָּכֵ֖ד מִשְׁפַּ֣חַת הַמַּטְרִ֑י וַיִּלָּכֵד֙ שָׁא֣וּל בֶּן־קִ֔ישׁ וַיְבַקְשֻׁ֖הוּ וְלֹ֥א נִמְצָֽא׃
<A NAME="22"> </A>
<B>כב</B> וַיִּשְׁאֲלוּ־עוֹד֙ בַּֽיהוָ֔ה הֲבָ֥א ע֖וֹד הֲלֹ֣ם אִ֑ישׁ {ס} וַיֹּ֣אמֶר יְהוָ֔ה הִנֵּה־ה֥וּא נֶחְבָּ֖א אֶל־הַכֵּלִֽים׃
<A NAME="23"> </A>
<B>כג</B> וַיָּרֻ֨צוּ֙ וַיִּקָּחֻ֣הוּ מִשָּׁ֔ם וַיִּתְיַצֵּ֖ב בְּת֣וֹךְ הָעָ֑ם וַיִּגְבַּהּ֙ מִכָּל־הָעָ֔ם מִשִּׁכְמ֖וֹ וָמָֽעְלָה׃
<A NAME="24"> </A>
<B>כד</B> וַיֹּ֨אמֶר שְׁמוּאֵ֜ל אֶל־כָּל־הָעָ֗ם הַרְּאִיתֶם֙ אֲשֶׁ֣ר בָּֽחַר־בּ֣וֹ יְהוָ֔ה כִּ֛י אֵ֥ין כָּמֹ֖הוּ בְּכָל־הָעָ֑ם וַיָּרִ֧עוּ כָל־הָעָ֛ם וַיֹּֽאמְר֖וּ יְחִ֥י הַמֶּֽלֶךְ׃ {ס}
<A NAME="25"> </A>
<B>כה</B> וַיְדַבֵּ֨ר שְׁמוּאֵ֜ל אֶל־הָעָ֗ם אֵ֚ת מִשְׁפַּ֣ט הַמְּלֻכָ֔ה וַיִּכְתֹּ֣ב בַּסֵּ֔פֶר וַיַּנַּ֖ח לִפְנֵ֣י יְהוָ֑ה וַיְשַׁלַּ֧ח שְׁמוּאֵ֛ל אֶת־כָּל־הָעָ֖ם אִ֥ישׁ לְבֵיתֽוֹ׃
<A NAME="26"> </A>
<B>כו</B> וְגַ֨ם־שָׁא֔וּל הָלַ֥ךְ לְבֵית֖וֹ גִּבְעָ֑תָה וַיֵּֽלְכ֣וּ עִמּ֔וֹ הַחַ֕יִל אֲשֶׁר־נָגַ֥ע אֱלֹהִ֖ים בְּלִבָּֽם׃
<A NAME="27"> </A>
<B>כז</B> וּבְנֵ֧י בְלִיַּ֣עַל אָֽמְר֗וּ מַה־יֹּֽשִׁעֵ֨נוּ֙ זֶ֔ה וַיִּבְזֻ֕הוּ וְלֹֽא־הֵבִ֥יאוּ ל֖וֹ מִנְחָ֑ה וַיְהִ֖י כְּמַֽחֲרִֽישׁ׃ {פ}</P>

<HR>
<P CLASS=s>
<A HREF="c0.htm">תנ"ך</A> -
שמואל א - פרק
<A HREF="c08a01.htm">א</A>
<A HREF="c08a02.htm">ב</A>
<A HREF="c08a03.htm">ג</A>
<A HREF="c08a04.htm">ד</A>
<A HREF="c08a05.htm">ה</A>
<A HREF="c08a06.htm">ו</A>
<A HREF="c08a07.htm">ז</A>
<A HREF="c08a08.htm">ח</A>
<A HREF="c08a09.htm">ט</A>
י
<A HREF="c08a11.htm">יא</A>
<A HREF="c08a12.htm">יב</A>
<A HREF="c08a13.htm">יג</A>
<A HREF="c08a14.htm">יד</A>
<A HREF="c08a15.htm">טו</A>
<A HREF="c08a16.htm">טז</A>
<A HREF="c08a17.htm">יז</A>
<A HREF="c08a18.htm">יח</A>
<A HREF="c08a19.htm">יט</A>
<A HREF="c08a20.htm">כ</A>
<A HREF="c08a21.htm">כא</A>
<A HREF="c08a22.htm">כב</A>
<A HREF="c08a23.htm">כג</A>
<A HREF="c08a24.htm">כד</A>
<A HREF="c08a25.htm">כה</A>
<A HREF="c08a26.htm">כו</A>
<A HREF="c08a27.htm">כז</A>
<A HREF="c08a28.htm">כח</A>
<A HREF="c08a29.htm">כט</A>
<A HREF="c08a30.htm">ל</A>
<A HREF="c08a31.htm">לא</A>
- שמואל ב - פרק
<A HREF="c08b01.htm">א</A>
<A HREF="c08b02.htm">ב</A>
<A HREF="c08b03.htm">ג</A>
<A HREF="c08b04.htm">ד</A>
<A HREF="c08b05.htm">ה</A>
<A HREF="c08b06.htm">ו</A>
<A HREF="c08b07.htm">ז</A>
<A HREF="c08b08.htm">ח</A>
<A HREF="c08b09.htm">ט</A>
<A HREF="c08b10.htm">י</A>
<A HREF="c08b11.htm">יא</A>
<A HREF="c08b12.htm">יב</A>
<A HREF="c08b13.htm">יג</A>
<A HREF="c08b14.htm">יד</A>
<A HREF="c08b15.htm">טו</A>
<A HREF="c08b16.htm">טז</A>
<A HREF="c08b17.htm">יז</A>
<A HREF="c08b18.htm">יח</A>
<A HREF="c08b19.htm">יט</A>
<A HREF="c08b20.htm">כ</A>
<A HREF="c08b21.htm">כא</A>
<A HREF="c08b22.htm">כב</A>
<A HREF="c08b23.htm">כג</A>
<A HREF="c08b24.htm">כד</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c08a10')</SCRIPT></P>
</BODY></HTML>
