<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="c.css" TYPE="text/css">
<TITLE>תנ"ך - שמואל א פרק יג</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
שמואל א - פרק
<A HREF="c08a01.htm">א</A>
<A HREF="c08a02.htm">ב</A>
<A HREF="c08a03.htm">ג</A>
<A HREF="c08a04.htm">ד</A>
<A HREF="c08a05.htm">ה</A>
<A HREF="c08a06.htm">ו</A>
<A HREF="c08a07.htm">ז</A>
<A HREF="c08a08.htm">ח</A>
<A HREF="c08a09.htm">ט</A>
<A HREF="c08a10.htm">י</A>
<A HREF="c08a11.htm">יא</A>
<A HREF="c08a12.htm">יב</A>
יג
<A HREF="c08a14.htm">יד</A>
<A HREF="c08a15.htm">טו</A>
<A HREF="c08a16.htm">טז</A>
<A HREF="c08a17.htm">יז</A>
<A HREF="c08a18.htm">יח</A>
<A HREF="c08a19.htm">יט</A>
<A HREF="c08a20.htm">כ</A>
<A HREF="c08a21.htm">כא</A>
<A HREF="c08a22.htm">כב</A>
<A HREF="c08a23.htm">כג</A>
<A HREF="c08a24.htm">כד</A>
<A HREF="c08a25.htm">כה</A>
<A HREF="c08a26.htm">כו</A>
<A HREF="c08a27.htm">כז</A>
<A HREF="c08a28.htm">כח</A>
<A HREF="c08a29.htm">כט</A>
<A HREF="c08a30.htm">ל</A>
<A HREF="c08a31.htm">לא</A>
- שמואל ב - פרק
<A HREF="c08b01.htm">א</A>
<A HREF="c08b02.htm">ב</A>
<A HREF="c08b03.htm">ג</A>
<A HREF="c08b04.htm">ד</A>
<A HREF="c08b05.htm">ה</A>
<A HREF="c08b06.htm">ו</A>
<A HREF="c08b07.htm">ז</A>
<A HREF="c08b08.htm">ח</A>
<A HREF="c08b09.htm">ט</A>
<A HREF="c08b10.htm">י</A>
<A HREF="c08b11.htm">יא</A>
<A HREF="c08b12.htm">יב</A>
<A HREF="c08b13.htm">יג</A>
<A HREF="c08b14.htm">יד</A>
<A HREF="c08b15.htm">טו</A>
<A HREF="c08b16.htm">טז</A>
<A HREF="c08b17.htm">יז</A>
<A HREF="c08b18.htm">יח</A>
<A HREF="c08b19.htm">יט</A>
<A HREF="c08b20.htm">כ</A>
<A HREF="c08b21.htm">כא</A>
<A HREF="c08b22.htm">כב</A>
<A HREF="c08b23.htm">כג</A>
<A HREF="c08b24.htm">כד</A>
</P>
<HR>

<H1>שמואל א פרק יג</H1>

<A NAME="1"> </A>
<P><B>א</B> בֶּן־שָׁנָ֖ה שָׁא֣וּל בְּמָלְכ֑וֹ וּשְׁתֵּ֣י שָׁנִ֔ים מָלַ֖ךְ עַל־יִשְׂרָאֵֽל׃
<A NAME="2"> </A>
<B>ב</B> וַיִּבְחַר־ל֨וֹ שָׁא֜וּל שְׁלֹ֣שֶׁת אֲלָפִים֮ מִיִּשְׂרָאֵל֒ וַיִּֽהְי֨וּ עִם־שָׁא֜וּל אַלְפַּ֗יִם בְּמִכְמָשׂ֙ וּבְהַ֣ר בֵּֽית־אֵ֔ל וְאֶ֗לֶף הָיוּ֙ עִם־י֣וֹנָתָ֔ן בְּגִבְעַ֖ת בִּנְיָמִ֑ין וְיֶ֣תֶר הָעָ֔ם שִׁלַּ֖ח אִ֥ישׁ לְאֹֽהָלָֽיו׃
<A NAME="3"> </A>
<B>ג</B> וַיַּ֣ךְ יֽוֹנָתָ֗ן אֵ֣ת נְצִ֤יב פְּלִשְׁתִּים֙ אֲשֶׁ֣ר בְּגֶ֔בַע וַֽיִּשְׁמְע֖וּ פְּלִשְׁתִּ֑ים וְשָׁאוּל֩ תָּקַ֨ע בַּשּׁוֹפָ֤ר בְּכָל־הָאָ֨רֶץ֙ לֵאמֹ֔ר יִשְׁמְע֖וּ הָֽעִבְרִֽים׃
<A NAME="4"> </A>
<B>ד</B> וְכָל־יִשְׂרָאֵ֞ל שָֽׁמְע֣וּ לֵאמֹ֗ר הִכָּ֤ה שָׁאוּל֙ אֶת־נְצִ֣יב פְּלִשְׁתִּ֔ים וְגַם־נִבְאַ֥שׁ יִשְׂרָאֵ֖ל בַּפְּלִשְׁתִּ֑ים וַיִּצָּֽעֲק֥וּ הָעָ֛ם אַֽחֲרֵ֥י שָׁא֖וּל הַגִּלְגָּֽל׃
<A NAME="5"> </A>
<B>ה</B> וּפְלִשְׁתִּ֞ים נֶֽאֶסְפ֣וּ ׀ לְהִלָּחֵ֣ם עִם־יִשְׂרָאֵ֗ל שְׁלֹשִׁ֨ים אֶ֤לֶף רֶ֨כֶב֙ וְשֵׁ֤שֶׁת אֲלָפִים֙ פָּֽרָשִׁ֔ים וְעָ֕ם כַּח֛וֹל אֲשֶׁ֥ר עַל־שְׂפַֽת־הַיָּ֖ם לָרֹ֑ב וַֽיַּעֲלוּ֙ וַיַּֽחֲנ֣וּ בְמִכְמָ֔שׂ קִדְמַ֖ת בֵּ֥ית אָֽוֶן׃
<A NAME="6"> </A>
<B>ו</B> וְאִ֨ישׁ יִשְׂרָאֵ֤ל רָאוּ֙ כִּ֣י צַר־ל֔וֹ כִּ֥י נִגַּ֖שׂ הָעָ֑ם וַיִּֽתְחַבְּא֣וּ הָעָ֗ם בַּמְּעָר֤וֹת וּבַֽחֲוָחִים֙ וּבַסְּלָעִ֔ים וּבַצְּרִחִ֖ים וּבַבֹּרֽוֹת׃
<A NAME="7"> </A>
<B>ז</B> וְעִבְרִ֗ים עָֽבְרוּ֙ אֶת־הַיַּרְדֵּ֔ן אֶ֥רֶץ גָּ֖ד וְגִלְעָ֑ד וְשָׁאוּל֙ עוֹדֶ֣נּוּ בַגִּלְגָּ֔ל וְכָל־הָעָ֖ם חָֽרְד֥וּ אַֽחֲרָֽיו׃
<A NAME="8"> </A>
<B>ח</B> וייחל (וַיּ֣וֹחֶל ׀) שִׁבְעַ֣ת יָמִ֗ים לַמּוֹעֵד֙ אֲשֶׁ֣ר שְׁמוּאֵ֔ל וְלֹא־בָ֥א שְׁמוּאֵ֖ל הַגִּלְגָּ֑ל וַיָּ֥פֶץ הָעָ֖ם מֵֽעָלָֽיו׃
<A NAME="9"> </A>
<B>ט</B> וַיֹּ֣אמֶר שָׁא֔וּל הַגִּ֣שׁוּ אֵלַ֔י הָֽעֹלָ֖ה וְהַשְּׁלָמִ֑ים וַיַּ֖עַל הָֽעֹלָֽה׃
<A NAME="10"> </A>
<B>י</B> וַיְהִ֗י כְּכַלֹּתוֹ֙ לְהַֽעֲל֣וֹת הָֽעֹלָ֔ה וְהִנֵּ֥ה שְׁמוּאֵ֖ל בָּ֑א וַיֵּצֵ֥א שָׁא֛וּל לִקְרָאת֖וֹ לְבָֽרְכֽוֹ׃
<A NAME="11"> </A>
<B>יא</B> וַיֹּ֥אמֶר שְׁמוּאֵ֖ל מֶ֣ה עָשִׂ֑יתָ וַיֹּ֣אמֶר שָׁא֡וּל כִּֽי־רָאִיתִי֩ כִֽי־נָפַ֨ץ הָעָ֜ם מֵֽעָלַ֗י וְאַתָּה֙ לֹֽא־בָ֨אתָ֙ לְמוֹעֵ֣ד הַיָּמִ֔ים וּפְלִשְׁתִּ֖ים נֶֽאֱסָפִ֥ים מִכְמָֽשׂ׃
<A NAME="12"> </A>
<B>יב</B> וָֽאֹמַ֗ר עַ֠תָּה יֵֽרְד֨וּ פְלִשְׁתִּ֤ים אֵלַי֙ הַגִּלְגָּ֔ל וּפְנֵ֥י יְהוָ֖ה לֹ֣א חִלִּ֑יתִי וָֽאֶתְאַפַּ֔ק וָאַֽעֲלֶ֖ה הָֽעֹלָֽה׃ {ס}
<A NAME="13"> </A>
<B>יג</B> וַיֹּ֧אמֶר שְׁמוּאֵ֛ל אֶל־שָׁא֖וּל נִסְכָּ֑לְתָּ לֹ֣א שָׁמַ֗רְתָּ אֶת־מִצְוַ֞ת יְהוָ֤ה אֱלֹהֶ֨יךָ֙ אֲשֶׁ֣ר צִוָּ֔ךְ כִּ֣י עַתָּ֗ה הֵכִ֨ין יְהוָ֧ה אֶת־מַֽמְלַכְתְּךָ֛ אֶל־יִשְׂרָאֵ֖ל עַד־עוֹלָֽם׃
<A NAME="14"> </A>
<B>יד</B> וְעַתָּ֖ה מַמְלַכְתְּךָ֣ לֹֽא־תָק֑וּם בִּקֵּשׁ֩ יְהוָ֨ה ל֜וֹ אִ֣ישׁ כִּלְבָב֗וֹ וַיְצַוֵּ֨הוּ יְהוָ֤ה לְנָגִיד֙ עַל־עַמּ֔וֹ כִּ֚י לֹ֣א שָׁמַ֔רְתָּ אֵ֥ת אֲשֶֽׁר־צִוְּךָ֖ יְהוָֽה׃ {ס}
<A NAME="15"> </A>
<B>טו</B> וַיָּ֣קָם שְׁמוּאֵ֗ל וַיַּ֛עַל מִן־הַגִּלְגָּ֖ל גִּבְעַ֣ת בִּנְיָמִ֑ן וַיִּפְקֹ֣ד שָׁא֗וּל אֶת־הָעָם֙ הַנִּמְצְאִ֣ים עִמּ֔וֹ כְּשֵׁ֥שׁ מֵא֖וֹת אִֽישׁ׃
<A NAME="16"> </A>
<B>טז</B> וְשָׁא֞וּל וְיֽוֹנָתָ֣ן בְּנ֗וֹ וְהָעָם֙ הַנִּמְצָ֣א עִמָּ֔ם יֹֽשְׁבִ֖ים בְּגֶ֣בַע בִּנְיָמִ֑ן וּפְלִשְׁתִּ֖ים חָנ֥וּ בְמִכְמָֽשׂ׃
<A NAME="17"> </A>
<B>יז</B> וַיֵּצֵ֧א הַמַּשְׁחִ֛ית מִמַּֽחֲנֵ֥ה פְלִשְׁתִּ֖ים שְׁלֹשָׁ֣ה רָאשִׁ֑ים הָרֹ֨אשׁ אֶחָ֥ד יִפְנֶ֛ה אֶל־דֶּ֥רֶךְ עָפְרָ֖ה אֶל־אֶ֥רֶץ שׁוּעָֽל׃
<A NAME="18"> </A>
<B>יח</B> וְהָרֹ֤אשׁ אֶחָד֙ יִפְנֶ֔ה דֶּ֖רֶךְ בֵּ֣ית חֹר֑וֹן וְהָרֹ֨אשׁ אֶחָ֤ד יִפְנֶה֙ דֶּ֣רֶךְ הַגְּב֔וּל הַנִּשְׁקָ֛ף עַל־גֵּ֥י הַצְּבֹעִ֖ים הַמִּדְבָּֽרָה׃ {ס}
<A NAME="19"> </A>
<B>יט</B> וְחָרָשׁ֙ לֹ֣א יִמָּצֵ֔א בְּכֹ֖ל אֶ֣רֶץ יִשְׂרָאֵ֑ל כִּֽי־אמר (אָמְר֣וּ) פְלִשְׁתִּ֔ים פֶּ֚ן יַֽעֲשׂ֣וּ הָֽעִבְרִ֔ים חֶ֖רֶב א֥וֹ חֲנִֽית׃
<A NAME="20"> </A>
<B>כ</B> וַיֵּֽרְד֥וּ כָל־יִשְׂרָאֵ֖ל הַפְּלִשְׁתִּ֑ים לִ֠לְטוֹשׁ אִ֣ישׁ אֶת־מַֽחֲרַשְׁתּ֤וֹ וְאֶת־אֵתוֹ֙ וְאֶת־קַרְדֻּמּ֔וֹ וְאֵ֖ת מַחֲרֵֽשָׁתֽוֹ׃
<A NAME="21"> </A>
<B>כא</B> וְֽהָיְתָ֞ה הַפְּצִ֣ירָה פִ֗ים לַמַּֽחֲרֵשֹׁת֙ וְלָ֣אֵתִ֔ים וְלִשְׁלֹ֥שׁ קִלְּשׁ֖וֹן וּלְהַקַּרְדֻּמִּ֑ים וּלְהַצִּ֖יב הַדָּרְבָֽן׃
<A NAME="22"> </A>
<B>כב</B> וְהָיָה֙ בְּי֣וֹם מִלְחֶ֔מֶת וְלֹ֨א נִמְצָ֜א חֶ֤רֶב וַֽחֲנִית֙ בְּיַ֣ד כָּל־הָעָ֔ם אֲשֶׁ֥ר אֶת־שָׁא֖וּל וְאֶת־יֽוֹנָתָ֑ן וַתִּמָּצֵ֣א לְשָׁא֔וּל וּלְיֽוֹנָתָ֖ן בְּנֽוֹ׃
<A NAME="23"> </A>
<B>כג</B> וַיֵּצֵא֙ מַצַּ֣ב פְּלִשְׁתִּ֔ים אֶֽל־מַעֲבַ֖ר מִכְמָֽשׂ׃ {ס}</P>

<HR>
<P CLASS=s>
<A HREF="c0.htm">תנ"ך</A> -
שמואל א - פרק
<A HREF="c08a01.htm">א</A>
<A HREF="c08a02.htm">ב</A>
<A HREF="c08a03.htm">ג</A>
<A HREF="c08a04.htm">ד</A>
<A HREF="c08a05.htm">ה</A>
<A HREF="c08a06.htm">ו</A>
<A HREF="c08a07.htm">ז</A>
<A HREF="c08a08.htm">ח</A>
<A HREF="c08a09.htm">ט</A>
<A HREF="c08a10.htm">י</A>
<A HREF="c08a11.htm">יא</A>
<A HREF="c08a12.htm">יב</A>
יג
<A HREF="c08a14.htm">יד</A>
<A HREF="c08a15.htm">טו</A>
<A HREF="c08a16.htm">טז</A>
<A HREF="c08a17.htm">יז</A>
<A HREF="c08a18.htm">יח</A>
<A HREF="c08a19.htm">יט</A>
<A HREF="c08a20.htm">כ</A>
<A HREF="c08a21.htm">כא</A>
<A HREF="c08a22.htm">כב</A>
<A HREF="c08a23.htm">כג</A>
<A HREF="c08a24.htm">כד</A>
<A HREF="c08a25.htm">כה</A>
<A HREF="c08a26.htm">כו</A>
<A HREF="c08a27.htm">כז</A>
<A HREF="c08a28.htm">כח</A>
<A HREF="c08a29.htm">כט</A>
<A HREF="c08a30.htm">ל</A>
<A HREF="c08a31.htm">לא</A>
- שמואל ב - פרק
<A HREF="c08b01.htm">א</A>
<A HREF="c08b02.htm">ב</A>
<A HREF="c08b03.htm">ג</A>
<A HREF="c08b04.htm">ד</A>
<A HREF="c08b05.htm">ה</A>
<A HREF="c08b06.htm">ו</A>
<A HREF="c08b07.htm">ז</A>
<A HREF="c08b08.htm">ח</A>
<A HREF="c08b09.htm">ט</A>
<A HREF="c08b10.htm">י</A>
<A HREF="c08b11.htm">יא</A>
<A HREF="c08b12.htm">יב</A>
<A HREF="c08b13.htm">יג</A>
<A HREF="c08b14.htm">יד</A>
<A HREF="c08b15.htm">טו</A>
<A HREF="c08b16.htm">טז</A>
<A HREF="c08b17.htm">יז</A>
<A HREF="c08b18.htm">יח</A>
<A HREF="c08b19.htm">יט</A>
<A HREF="c08b20.htm">כ</A>
<A HREF="c08b21.htm">כא</A>
<A HREF="c08b22.htm">כב</A>
<A HREF="c08b23.htm">כג</A>
<A HREF="c08b24.htm">כד</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c08a13')</SCRIPT></P>
</BODY></HTML>
