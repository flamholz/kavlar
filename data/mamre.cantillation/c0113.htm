<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="c.css" TYPE="text/css">
<TITLE>תנ"ך - בראשית פרק יג</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
בראשית - פרק
<A HREF="c0101.htm">א</A>
<A HREF="c0102.htm">ב</A>
<A HREF="c0103.htm">ג</A>
<A HREF="c0104.htm">ד</A>
<A HREF="c0105.htm">ה</A>
<A HREF="c0106.htm">ו</A>
<A HREF="c0107.htm">ז</A>
<A HREF="c0108.htm">ח</A>
<A HREF="c0109.htm">ט</A>
<A HREF="c0110.htm">י</A>
<A HREF="c0111.htm">יא</A>
<A HREF="c0112.htm">יב</A>
יג
<A HREF="c0114.htm">יד</A>
<A HREF="c0115.htm">טו</A>
<A HREF="c0116.htm">טז</A>
<A HREF="c0117.htm">יז</A>
<A HREF="c0118.htm">יח</A>
<A HREF="c0119.htm">יט</A>
<A HREF="c0120.htm">כ</A>
<A HREF="c0121.htm">כא</A>
<A HREF="c0122.htm">כב</A>
<A HREF="c0123.htm">כג</A>
<A HREF="c0124.htm">כד</A>
<A HREF="c0125.htm">כה</A>
<A HREF="c0126.htm">כו</A>
<A HREF="c0127.htm">כז</A>
<A HREF="c0128.htm">כח</A>
<A HREF="c0129.htm">כט</A>
<A HREF="c0130.htm">ל</A>
<A HREF="c0131.htm">לא</A>
<A HREF="c0132.htm">לב</A>
<A HREF="c0133.htm">לג</A>
<A HREF="c0134.htm">לד</A>
<A HREF="c0135.htm">לה</A>
<A HREF="c0136.htm">לו</A>
<A HREF="c0137.htm">לז</A>
<A HREF="c0138.htm">לח</A>
<A HREF="c0139.htm">לט</A>
<A HREF="c0140.htm">מ</A>
<A HREF="c0141.htm">מא</A>
<A HREF="c0142.htm">מב</A>
<A HREF="c0143.htm">מג</A>
<A HREF="c0144.htm">מד</A>
<A HREF="c0145.htm">מה</A>
<A HREF="c0146.htm">מו</A>
<A HREF="c0147.htm">מז</A>
<A HREF="c0148.htm">מח</A>
<A HREF="c0149.htm">מט</A>
<A HREF="c0150.htm">נ</A>
</P>
<HR>

<H1>בראשית פרק יג</H1>

<A NAME="1"> </A>
<P><B>א</B> וַיַּעַל֩ אַבְרָ֨ם מִמִּצְרַ֜יִם ה֠וּא וְאִשְׁתּ֧וֹ וְכָל־אֲשֶׁר־ל֛וֹ וְל֥וֹט עִמּ֖וֹ הַנֶּֽגְבָּה׃
<A NAME="2"> </A>
<B>ב</B> וְאַבְרָ֖ם כָּבֵ֣ד מְאֹ֑ד בַּמִּקְנֶ֕ה בַּכֶּ֖סֶף וּבַזָּהָֽב׃
<A NAME="3"> </A>
<B>ג</B> וַיֵּ֨לֶךְ֙ לְמַסָּעָ֔יו מִנֶּ֖גֶב וְעַד־בֵּֽית־אֵ֑ל עַד־הַמָּק֗וֹם אֲשֶׁר־הָ֨יָה שָׁ֤ם אָֽהֳלֹה֙ בַּתְּחִלָּ֔ה בֵּ֥ין בֵּֽית־אֵ֖ל וּבֵ֥ין הָעָֽי׃
<A NAME="4"> </A>
<B>ד</B> אֶל־מְקוֹם֙ הַמִּזְבֵּ֔חַ אֲשֶׁר־עָ֥שָׂה שָׁ֖ם בָּרִֽאשֹׁנָ֑ה וַיִּקְרָ֥א שָׁ֛ם אַבְרָ֖ם בְּשֵׁ֥ם יְהוָֽה׃
<A NAME="5"> </A>
<B>ה</B> וְגַ֨ם־לְל֔וֹט הַֽהֹלֵ֖ךְ אֶת־אַבְרָ֑ם הָיָ֥ה צֹאן־וּבָקָ֖ר וְאֹֽהָלִֽים׃
<A NAME="6"> </A>
<B>ו</B> וְלֹֽא־נָשָׂ֥א אֹתָ֛ם הָאָ֖רֶץ לָשֶׁ֣בֶת יַחְדָּ֑ו כִּֽי־הָיָ֤ה רְכוּשָׁם֙ רָ֔ב וְלֹ֥א יָֽכְל֖וּ לָשֶׁ֥בֶת יַחְדָּֽו׃
<A NAME="7"> </A>
<B>ז</B> וַֽיְהִי־רִ֗יב בֵּ֚ין רֹעֵ֣י מִקְנֵֽה־אַבְרָ֔ם וּבֵ֖ין רֹעֵ֣י מִקְנֵה־ל֑וֹט וְהַֽכְּנַעֲנִי֙ וְהַפְּרִזִּ֔י אָ֖ז יֹשֵׁ֥ב בָּאָֽרֶץ׃
<A NAME="8"> </A>
<B>ח</B> וַיֹּ֨אמֶר אַבְרָ֜ם אֶל־ל֗וֹט אַל־נָ֨א תְהִ֤י מְרִיבָה֙ בֵּינִ֣י וּבֵינֶ֔ךָ וּבֵ֥ין רֹעַ֖י וּבֵ֣ין רֹעֶ֑יךָ כִּֽי־אֲנָשִׁ֥ים אַחִ֖ים אֲנָֽחְנוּ׃
<A NAME="9"> </A>
<B>ט</B> הֲלֹ֤א כָל־הָאָ֨רֶץ֙ לְפָנֶ֔יךָ הִפָּ֥רֶד נָ֖א מֵֽעָלָ֑י אִם־הַשְּׂמֹ֣אל וְאֵימִ֔נָה וְאִם־הַיָּמִ֖ין וְאַשְׂמְאִֽילָה׃
<A NAME="10"> </A>
<B>י</B> וַיִּשָּׂא־ל֣וֹט אֶת־עֵינָ֗יו וַיַּרְא֙ אֶת־כָּל־כִּכַּ֣ר הַיַּרְדֵּ֔ן כִּ֥י כֻלָּ֖הּ מַשְׁקֶ֑ה לִפְנֵ֣י ׀ שַׁחֵ֣ת יְהוָ֗ה אֶת־סְדֹם֙ וְאֶת־עֲמֹרָ֔ה כְּגַן־יְהוָה֙ כְּאֶ֣רֶץ מִצְרַ֔יִם בֹּֽאֲכָ֖ה צֹֽעַר׃
<A NAME="11"> </A>
<B>יא</B> וַיִּבְחַר־ל֣וֹ ל֗וֹט אֵ֚ת כָּל־כִּכַּ֣ר הַיַּרְדֵּ֔ן וַיִּסַּ֥ע ל֖וֹט מִקֶּ֑דֶם וַיִּפָּ֣רְד֔וּ אִ֖ישׁ מֵעַ֥ל אָחִֽיו׃
<A NAME="12"> </A>
<B>יב</B> אַבְרָ֖ם יָשַׁ֣ב בְּאֶֽרֶץ־כְּנָ֑עַן וְל֗וֹט יָשַׁב֙ בְּעָרֵ֣י הַכִּכָּ֔ר וַיֶּֽאֱהַ֖ל עַד־סְדֹֽם׃
<A NAME="13"> </A>
<B>יג</B> וְאַנְשֵׁ֣י סְדֹ֔ם רָעִ֖ים וְחַטָּאִ֑ים לַֽיהוָ֖ה מְאֹֽד׃
<A NAME="14"> </A>
<B>יד</B> וַֽיהוָ֞ה אָמַ֣ר אֶל־אַבְרָ֗ם אַֽחֲרֵי֙ הִפָּֽרֶד־ל֣וֹט מֵֽעִמּ֔וֹ שָׂ֣א נָ֤א עֵינֶ֨יךָ֙ וּרְאֵ֔ה מִן־הַמָּק֖וֹם אֲשֶׁר־אַתָּ֣ה שָׁ֑ם צָפֹ֥נָה וָנֶ֖גְבָּה וָקֵ֥דְמָה וָיָֽמָּה׃
<A NAME="15"> </A>
<B>טו</B> כִּ֧י אֶת־כָּל־הָאָ֛רֶץ אֲשֶׁר־אַתָּ֥ה רֹאֶ֖ה לְךָ֣ אֶתְּנֶ֑נָּה וּֽלְזַרְעֲךָ֖ עַד־עוֹלָֽם׃
<A NAME="16"> </A>
<B>טז</B> וְשַׂמְתִּ֥י אֶֽת־זַרְעֲךָ֖ כַּֽעֲפַ֣ר הָאָ֑רֶץ אֲשֶׁ֣ר ׀ אִם־יוּכַ֣ל אִ֗ישׁ לִמְנוֹת֙ אֶת־עֲפַ֣ר הָאָ֔רֶץ גַּֽם־זַרְעֲךָ֖ יִמָּנֶֽה׃
<A NAME="17"> </A>
<B>יז</B> ק֚וּם הִתְהַלֵּ֣ךְ בָּאָ֔רֶץ לְאָרְכָּ֖הּ וּלְרָחְבָּ֑הּ כִּ֥י לְךָ֖ אֶתְּנֶֽנָּה׃
<A NAME="18"> </A>
<B>יח</B> וַיֶּֽאֱהַ֣ל אַבְרָ֗ם וַיָּבֹ֛א וַיֵּ֛שֶׁב בְּאֵֽלֹנֵ֥י מַמְרֵ֖א אֲשֶׁ֣ר בְּחֶבְר֑וֹן וַיִּֽבֶן־שָׁ֥ם מִזְבֵּ֖חַ לַֽיהוָֽה׃ {פ}</P>

<HR>
<P CLASS=s>
<A HREF="c0.htm">תנ"ך</A> -
בראשית - פרק
<A HREF="c0101.htm">א</A>
<A HREF="c0102.htm">ב</A>
<A HREF="c0103.htm">ג</A>
<A HREF="c0104.htm">ד</A>
<A HREF="c0105.htm">ה</A>
<A HREF="c0106.htm">ו</A>
<A HREF="c0107.htm">ז</A>
<A HREF="c0108.htm">ח</A>
<A HREF="c0109.htm">ט</A>
<A HREF="c0110.htm">י</A>
<A HREF="c0111.htm">יא</A>
<A HREF="c0112.htm">יב</A>
יג
<A HREF="c0114.htm">יד</A>
<A HREF="c0115.htm">טו</A>
<A HREF="c0116.htm">טז</A>
<A HREF="c0117.htm">יז</A>
<A HREF="c0118.htm">יח</A>
<A HREF="c0119.htm">יט</A>
<A HREF="c0120.htm">כ</A>
<A HREF="c0121.htm">כא</A>
<A HREF="c0122.htm">כב</A>
<A HREF="c0123.htm">כג</A>
<A HREF="c0124.htm">כד</A>
<A HREF="c0125.htm">כה</A>
<A HREF="c0126.htm">כו</A>
<A HREF="c0127.htm">כז</A>
<A HREF="c0128.htm">כח</A>
<A HREF="c0129.htm">כט</A>
<A HREF="c0130.htm">ל</A>
<A HREF="c0131.htm">לא</A>
<A HREF="c0132.htm">לב</A>
<A HREF="c0133.htm">לג</A>
<A HREF="c0134.htm">לד</A>
<A HREF="c0135.htm">לה</A>
<A HREF="c0136.htm">לו</A>
<A HREF="c0137.htm">לז</A>
<A HREF="c0138.htm">לח</A>
<A HREF="c0139.htm">לט</A>
<A HREF="c0140.htm">מ</A>
<A HREF="c0141.htm">מא</A>
<A HREF="c0142.htm">מב</A>
<A HREF="c0143.htm">מג</A>
<A HREF="c0144.htm">מד</A>
<A HREF="c0145.htm">מה</A>
<A HREF="c0146.htm">מו</A>
<A HREF="c0147.htm">מז</A>
<A HREF="c0148.htm">מח</A>
<A HREF="c0149.htm">מט</A>
<A HREF="c0150.htm">נ</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c0113')</SCRIPT></P>
</BODY></HTML>
