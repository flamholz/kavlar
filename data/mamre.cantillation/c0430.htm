<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="c.css" TYPE="text/css">
<TITLE>תנ"ך - במדבר פרק ל</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
במדבר - פרק
<A HREF="c0401.htm">א</A>
<A HREF="c0402.htm">ב</A>
<A HREF="c0403.htm">ג</A>
<A HREF="c0404.htm">ד</A>
<A HREF="c0405.htm">ה</A>
<A HREF="c0406.htm">ו</A>
<A HREF="c0407.htm">ז</A>
<A HREF="c0408.htm">ח</A>
<A HREF="c0409.htm">ט</A>
<A HREF="c0410.htm">י</A>
<A HREF="c0411.htm">יא</A>
<A HREF="c0412.htm">יב</A>
<A HREF="c0413.htm">יג</A>
<A HREF="c0414.htm">יד</A>
<A HREF="c0415.htm">טו</A>
<A HREF="c0416.htm">טז</A>
<A HREF="c0417.htm">יז</A>
<A HREF="c0418.htm">יח</A>
<A HREF="c0419.htm">יט</A>
<A HREF="c0420.htm">כ</A>
<A HREF="c0421.htm">כא</A>
<A HREF="c0422.htm">כב</A>
<A HREF="c0423.htm">כג</A>
<A HREF="c0424.htm">כד</A>
<A HREF="c0425.htm">כה</A>
<A HREF="c0426.htm">כו</A>
<A HREF="c0427.htm">כז</A>
<A HREF="c0428.htm">כח</A>
<A HREF="c0429.htm">כט</A>
ל
<A HREF="c0431.htm">לא</A>
<A HREF="c0432.htm">לב</A>
<A HREF="c0433.htm">לג</A>
<A HREF="c0434.htm">לד</A>
<A HREF="c0435.htm">לה</A>
<A HREF="c0436.htm">לו</A>
</P>
<HR>

<H1>במדבר פרק ל</H1>

<A NAME="1"> </A>
<P><B>א</B> וַיֹּ֥אמֶר מֹשֶׁ֖ה אֶל־בְּנֵ֣י יִשְׂרָאֵ֑ל כְּכֹ֛ל אֲשֶׁר־צִוָּ֥ה יְהוָ֖ה אֶת־מֹשֶֽׁה׃ {פ}<BR>
<A NAME="2"> </A>
<B>ב</B> וַיְדַבֵּ֤ר מֹשֶׁה֙ אֶל־רָאשֵׁ֣י הַמַּטּ֔וֹת לִבְנֵ֥י יִשְׂרָאֵ֖ל לֵאמֹ֑ר זֶ֣ה הַדָּבָ֔ר אֲשֶׁ֖ר צִוָּ֥ה יְהוָֽה׃
<A NAME="3"> </A>
<B>ג</B> אִישׁ֩ כִּֽי־יִדֹּ֨ר נֶ֜דֶר לַֽיהוָ֗ה אֽוֹ־הִשָּׁ֤בַע שְׁבֻעָה֙ לֶאְסֹ֤ר אִסָּר֙ עַל־נַפְשׁ֔וֹ לֹ֥א יַחֵ֖ל דְּבָר֑וֹ כְּכָל־הַיֹּצֵ֥א מִפִּ֖יו יַֽעֲשֶֽׂה׃
<A NAME="4"> </A>
<B>ד</B> וְאִשָּׁ֕ה כִּֽי־תִדֹּ֥ר נֶ֖דֶר לַֽיהוָ֑ה וְאָֽסְרָ֥ה אִסָּ֛ר בְּבֵ֥ית אָבִ֖יהָ בִּנְעֻרֶֽיהָ׃
<A NAME="5"> </A>
<B>ה</B> וְשָׁמַ֨ע אָבִ֜יהָ אֶת־נִדְרָ֗הּ וֶֽאֱסָרָהּ֙ אֲשֶׁ֣ר אָֽסְרָ֣ה עַל־נַפְשָׁ֔הּ וְהֶֽחֱרִ֥ישׁ לָ֖הּ אָבִ֑יהָ וְקָ֨מוּ֙ כָּל־נְדָרֶ֔יהָ וְכָל־אִסָּ֛ר אֲשֶׁר־אָֽסְרָ֥ה עַל־נַפְשָׁ֖הּ יָקֽוּם׃
<A NAME="6"> </A>
<B>ו</B> וְאִם־הֵנִ֨יא אָבִ֣יהָ אֹתָהּ֮ בְּי֣וֹם שָׁמְעוֹ֒ כָּל־נְדָרֶ֗יהָ וֶֽאֱסָרֶ֛יהָ אֲשֶׁר־אָֽסְרָ֥ה עַל־נַפְשָׁ֖הּ לֹ֣א יָק֑וּם וַֽיהוָה֙ יִֽסְלַח־לָ֔הּ כִּֽי־הֵנִ֥יא אָבִ֖יהָ אֹתָֽהּ׃
<A NAME="7"> </A>
<B>ז</B> וְאִם־הָי֤וֹ תִֽהְיֶה֙ לְאִ֔ישׁ וּנְדָרֶ֖יהָ עָלֶ֑יהָ א֚וֹ מִבְטָ֣א שְׂפָתֶ֔יהָ אֲשֶׁ֥ר אָֽסְרָ֖ה עַל־נַפְשָֽׁהּ׃
<A NAME="8"> </A>
<B>ח</B> וְשָׁמַ֥ע אִישָׁ֛הּ בְּי֥וֹם שָׁמְע֖וֹ וְהֶֽחֱרִ֣ישׁ לָ֑הּ וְקָ֣מוּ נְדָרֶ֗יהָ וֶֽאֱסָרֶ֛הָ אֲשֶׁר־אָֽסְרָ֥ה עַל־נַפְשָׁ֖הּ יָקֻֽמוּ׃
<A NAME="9"> </A>
<B>ט</B> וְ֠אִם בְּי֨וֹם שְׁמֹ֣עַ אִישָׁהּ֮ יָנִ֣יא אוֹתָהּ֒ וְהֵפֵ֗ר אֶת־נִדְרָהּ֙ אֲשֶׁ֣ר עָלֶ֔יהָ וְאֵת֙ מִבְטָ֣א שְׂפָתֶ֔יהָ אֲשֶׁ֥ר אָֽסְרָ֖ה עַל־נַפְשָׁ֑הּ וַֽיהוָ֖ה יִֽסְלַֽח־לָֽהּ׃
<A NAME="10"> </A>
<B>י</B> וְנֵ֥דֶר אַלְמָנָ֖ה וּגְרוּשָׁ֑ה כֹּ֛ל אֲשֶׁר־אָֽסְרָ֥ה עַל־נַפְשָׁ֖הּ יָק֥וּם עָלֶֽיהָ׃
<A NAME="11"> </A>
<B>יא</B> וְאִם־בֵּ֥ית אִישָׁ֖הּ נָדָ֑רָה אֽוֹ־אָסְרָ֥ה אִסָּ֛ר עַל־נַפְשָׁ֖הּ בִּשְׁבֻעָֽה׃
<A NAME="12"> </A>
<B>יב</B> וְשָׁמַ֤ע אִישָׁהּ֙ וְהֶֽחֱרִ֣שׁ לָ֔הּ לֹ֥א הֵנִ֖יא אֹתָ֑הּ וְקָ֨מוּ֙ כָּל־נְדָרֶ֔יהָ וְכָל־אִסָּ֛ר אֲשֶׁר־אָֽסְרָ֥ה עַל־נַפְשָׁ֖הּ יָקֽוּם׃
<A NAME="13"> </A>
<B>יג</B> וְאִם־הָפֵר֩ יָפֵ֨ר אֹתָ֥ם ׀ אִישָׁהּ֮ בְּי֣וֹם שָׁמְעוֹ֒ כָּל־מוֹצָ֨א שְׂפָתֶ֧יהָ לִנְדָרֶ֛יהָ וּלְאִסַּ֥ר נַפְשָׁ֖הּ לֹ֣א יָק֑וּם אִישָׁ֣הּ הֲפֵרָ֔ם וַֽיהוָ֖ה יִֽסְלַֽח־לָֽהּ׃
<A NAME="14"> </A>
<B>יד</B> כָּל־נֵ֛דֶר וְכָל־שְׁבֻעַ֥ת אִסָּ֖ר לְעַנֹּ֣ת נָ֑פֶשׁ אִישָׁ֥הּ יְקִימֶ֖נּוּ וְאִישָׁ֥הּ יְפֵרֶֽנּוּ׃
<A NAME="15"> </A>
<B>טו</B> וְאִם־הַֽחֲרֵשׁ֩ יַֽחֲרִ֨ישׁ לָ֥הּ אִישָׁהּ֮ מִיּ֣וֹם אֶל־יוֹם֒ וְהֵקִים֙ אֶת־כָּל־נְדָרֶ֔יהָ א֥וֹ אֶת־כָּל־אֱסָרֶ֖יהָ אֲשֶׁ֣ר עָלֶ֑יהָ הֵקִ֣ים אֹתָ֔ם כִּֽי־הֶחֱרִ֥שׁ לָ֖הּ בְּי֥וֹם שָׁמְעֽוֹ׃
<A NAME="16"> </A>
<B>טז</B> וְאִם־הָפֵ֥ר יָפֵ֛ר אֹתָ֖ם אַֽחֲרֵ֣י שָׁמְע֑וֹ וְנָשָׂ֖א אֶת־עֲו‍ֹנָֽהּ׃
<A NAME="17"> </A>
<B>יז</B> אֵ֣לֶּה הַֽחֻקִּ֗ים אֲשֶׁ֨ר צִוָּ֤ה יְהוָה֙ אֶת־מֹשֶׁ֔ה בֵּ֥ין אִ֖ישׁ לְאִשְׁתּ֑וֹ בֵּֽין־אָ֣ב לְבִתּ֔וֹ בִּנְעֻרֶ֖יהָ בֵּ֥ית אָבִֽיהָ׃ {פ}</P>

<HR>
<P CLASS=s>
<A HREF="c0.htm">תנ"ך</A> -
במדבר - פרק
<A HREF="c0401.htm">א</A>
<A HREF="c0402.htm">ב</A>
<A HREF="c0403.htm">ג</A>
<A HREF="c0404.htm">ד</A>
<A HREF="c0405.htm">ה</A>
<A HREF="c0406.htm">ו</A>
<A HREF="c0407.htm">ז</A>
<A HREF="c0408.htm">ח</A>
<A HREF="c0409.htm">ט</A>
<A HREF="c0410.htm">י</A>
<A HREF="c0411.htm">יא</A>
<A HREF="c0412.htm">יב</A>
<A HREF="c0413.htm">יג</A>
<A HREF="c0414.htm">יד</A>
<A HREF="c0415.htm">טו</A>
<A HREF="c0416.htm">טז</A>
<A HREF="c0417.htm">יז</A>
<A HREF="c0418.htm">יח</A>
<A HREF="c0419.htm">יט</A>
<A HREF="c0420.htm">כ</A>
<A HREF="c0421.htm">כא</A>
<A HREF="c0422.htm">כב</A>
<A HREF="c0423.htm">כג</A>
<A HREF="c0424.htm">כד</A>
<A HREF="c0425.htm">כה</A>
<A HREF="c0426.htm">כו</A>
<A HREF="c0427.htm">כז</A>
<A HREF="c0428.htm">כח</A>
<A HREF="c0429.htm">כט</A>
ל
<A HREF="c0431.htm">לא</A>
<A HREF="c0432.htm">לב</A>
<A HREF="c0433.htm">לג</A>
<A HREF="c0434.htm">לד</A>
<A HREF="c0435.htm">לה</A>
<A HREF="c0436.htm">לו</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c0430')</SCRIPT></P>
</BODY></HTML>
