<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="cs.css" TYPE="text/css">
<TITLE>תנ"ך - איוב פרק כג</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
איוב - פרק
<A HREF="c2701.htm">א</A>
<A HREF="c2702.htm">ב</A>
<A HREF="c2703.htm">ג</A>
<A HREF="c2704.htm">ד</A>
<A HREF="c2705.htm">ה</A>
<A HREF="c2706.htm">ו</A>
<A HREF="c2707.htm">ז</A>
<A HREF="c2708.htm">ח</A>
<A HREF="c2709.htm">ט</A>
<A HREF="c2710.htm">י</A>
<A HREF="c2711.htm">יא</A>
<A HREF="c2712.htm">יב</A>
<A HREF="c2713.htm">יג</A>
<A HREF="c2714.htm">יד</A>
<A HREF="c2715.htm">טו</A>
<A HREF="c2716.htm">טז</A>
<A HREF="c2717.htm">יז</A>
<A HREF="c2718.htm">יח</A>
<A HREF="c2719.htm">יט</A>
<A HREF="c2720.htm">כ</A>
<A HREF="c2721.htm">כא</A>
<A HREF="c2722.htm">כב</A>
כג
<A HREF="c2724.htm">כד</A>
<A HREF="c2725.htm">כה</A>
<A HREF="c2726.htm">כו</A>
<A HREF="c2727.htm">כז</A>
<A HREF="c2728.htm">כח</A>
<A HREF="c2729.htm">כט</A>
<A HREF="c2730.htm">ל</A>
<A HREF="c2731.htm">לא</A>
<A HREF="c2732.htm">לב</A>
<A HREF="c2733.htm">לג</A>
<A HREF="c2734.htm">לד</A>
<A HREF="c2735.htm">לה</A>
<A HREF="c2736.htm">לו</A>
<A HREF="c2737.htm">לז</A>
<A HREF="c2738.htm">לח</A>
<A HREF="c2739.htm">לט</A>
<A HREF="c2740.htm">מ</A>
<A HREF="c2741.htm">מא</A>
<A HREF="c2742.htm">מב</A>
</P>
<HR>

<H1>איוב פרק כג</H1>

<A NAME="1"> </A>
<P><B>א</B>                וַיַּ֥עַן אִיּ֗וֹב וַיֹּאמַֽר׃<BR>
<A NAME="2"> </A>
<B>ב</B> גַּם־הַ֭יּוֹם מְרִ֣י שִׂחִ֑י    יָ֝דִ֗י כָּֽבְדָ֥ה עַל־אַנְחָתִֽי׃<BR>
<A NAME="3"> </A>
<B>ג</B> מִֽי־יִתֵּ֣ן יָ֭דַעְתִּי וְאֶמְצָאֵ֑הוּ    אָ֝ב֗וֹא עַד־תְּכֽוּנָתֽוֹ׃<BR>
<A NAME="4"> </A>
<B>ד</B> אֶֽעֶרְכָ֣ה לְפָנָ֣יו מִשְׁפָּ֑ט    וּ֝פִ֗י אֲמַלֵּ֥א תֽוֹכָחֽוֹת׃<BR>
<A NAME="5"> </A>
<B>ה</B> אֵֽ֭דְעָה מִלִּ֣ים יַֽעֲנֵ֑נִי    וְ֝אָבִ֗ינָה מַה־יֹּ֥אמַר לִֽי׃<BR>
<A NAME="6"> </A>
<B>ו</B> הַבְּרָב־כֹּ֭חַ יָרִ֣יב עִמָּדִ֑י    לֹ֥א אַךְ־ה֝֗וּא יָשִׂ֥ם בִּֽי׃<BR>
<A NAME="7"> </A>
<B>ז</B> שָׁ֗ם יָ֭שָׁר נוֹכָ֣ח עִמּ֑וֹ    וַֽאֲפַלְּטָ֥ה לָ֝נֶ֗צַח מִשֹּֽׁפְטִֽי׃<BR>
<A NAME="8"> </A>
<B>ח</B> הֵ֤ן קֶ֣דֶם אֶֽהֱלֹ֣ךְ וְאֵינֶ֑נּוּ    וְ֝אָח֗וֹר וְֽלֹא־אָבִ֥ין לֽוֹ׃<BR>
<A NAME="9"> </A>
<B>ט</B> שְׂמֹ֣אול בַּֽעֲשֹׂת֣וֹ וְלֹא־אָ֑חַז    יַעְטֹ֥ף יָ֝מִ֗ין וְלֹ֣א אֶרְאֶֽה׃<BR>
<A NAME="10"> </A>
<B>י</B> כִּֽי־יָ֭דַע דֶּ֣רֶךְ עִמָּדִ֑י    בְּ֝חָנַ֗נִי כַּזָּהָ֥ב אֵצֵֽא׃<BR>
<A NAME="11"> </A>
<B>יא</B> בַּֽ֭אֲשֻׁרוֹ אָֽחֲזָ֣ה רַגְלִ֑י    דַּרְכּ֖וֹ שָׁמַ֣רְתִּי וְלֹא־אָֽט׃<BR>
<A NAME="12"> </A>
<B>יב</B> מִצְוַ֣ת שְׂ֭פָתָיו וְלֹ֣א אָמִ֑ישׁ    מֵֽ֝חֻקִּ֗י צָפַ֥נְתִּי אִמְרֵי־פִֽיו׃<BR>
<A NAME="13"> </A>
<B>יג</B> וְה֣וּא בְ֭אֶחָד וּמִ֣י יְשִׁיבֶ֑נּוּ    וְנַפְשׁ֖וֹ אִוְּתָ֣ה וַיָּֽעַשׂ׃<BR>
<A NAME="14"> </A>
<B>יד</B> כִּ֭י יַשְׁלִ֣ים חֻקִּ֑י    וְכָהֵ֖נָּה רַבּ֣וֹת עִמּֽוֹ׃<BR>
<A NAME="15"> </A>
<B>טו</B> עַל־כֵּ֭ן מִפָּנָ֣יו אֶבָּהֵ֑ל    אֶ֝תְבּוֹנֵ֗ן וְאֶפְחַ֥ד מִמֶּֽנּוּ׃<BR>
<A NAME="16"> </A>
<B>טז</B> וְ֭אֵל הֵרַ֣ךְ לִבִּ֑י    וְ֝שַׁדַּ֗י הִבְהִילָֽנִי׃<BR>
<A NAME="17"> </A>
<B>יז</B> כִּֽי־לֹ֣א נִ֭צְמַתִּי מִפְּנֵי־חֹ֑שֶׁךְ    וּ֝מִפָּנַ֗י כִּסָּה־אֹֽפֶל׃</P>

<HR>
<P CLASS=s>
<A HREF="c0.htm">תנ"ך</A> -
איוב - פרק
<A HREF="c2701.htm">א</A>
<A HREF="c2702.htm">ב</A>
<A HREF="c2703.htm">ג</A>
<A HREF="c2704.htm">ד</A>
<A HREF="c2705.htm">ה</A>
<A HREF="c2706.htm">ו</A>
<A HREF="c2707.htm">ז</A>
<A HREF="c2708.htm">ח</A>
<A HREF="c2709.htm">ט</A>
<A HREF="c2710.htm">י</A>
<A HREF="c2711.htm">יא</A>
<A HREF="c2712.htm">יב</A>
<A HREF="c2713.htm">יג</A>
<A HREF="c2714.htm">יד</A>
<A HREF="c2715.htm">טו</A>
<A HREF="c2716.htm">טז</A>
<A HREF="c2717.htm">יז</A>
<A HREF="c2718.htm">יח</A>
<A HREF="c2719.htm">יט</A>
<A HREF="c2720.htm">כ</A>
<A HREF="c2721.htm">כא</A>
<A HREF="c2722.htm">כב</A>
כג
<A HREF="c2724.htm">כד</A>
<A HREF="c2725.htm">כה</A>
<A HREF="c2726.htm">כו</A>
<A HREF="c2727.htm">כז</A>
<A HREF="c2728.htm">כח</A>
<A HREF="c2729.htm">כט</A>
<A HREF="c2730.htm">ל</A>
<A HREF="c2731.htm">לא</A>
<A HREF="c2732.htm">לב</A>
<A HREF="c2733.htm">לג</A>
<A HREF="c2734.htm">לד</A>
<A HREF="c2735.htm">לה</A>
<A HREF="c2736.htm">לו</A>
<A HREF="c2737.htm">לז</A>
<A HREF="c2738.htm">לח</A>
<A HREF="c2739.htm">לט</A>
<A HREF="c2740.htm">מ</A>
<A HREF="c2741.htm">מא</A>
<A HREF="c2742.htm">מב</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c2723')</SCRIPT></P>
</BODY></HTML>
