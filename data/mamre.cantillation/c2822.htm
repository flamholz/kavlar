<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="cs.css" TYPE="text/css">
<TITLE>תנ"ך - משלי פרק כב</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
משלי - פרק
<A HREF="c2801.htm">א</A>
<A HREF="c2802.htm">ב</A>
<A HREF="c2803.htm">ג</A>
<A HREF="c2804.htm">ד</A>
<A HREF="c2805.htm">ה</A>
<A HREF="c2806.htm">ו</A>
<A HREF="c2807.htm">ז</A>
<A HREF="c2808.htm">ח</A>
<A HREF="c2809.htm">ט</A>
<A HREF="c2810.htm">י</A>
<A HREF="c2811.htm">יא</A>
<A HREF="c2812.htm">יב</A>
<A HREF="c2813.htm">יג</A>
<A HREF="c2814.htm">יד</A>
<A HREF="c2815.htm">טו</A>
<A HREF="c2816.htm">טז</A>
<A HREF="c2817.htm">יז</A>
<A HREF="c2818.htm">יח</A>
<A HREF="c2819.htm">יט</A>
<A HREF="c2820.htm">כ</A>
<A HREF="c2821.htm">כא</A>
כב
<A HREF="c2823.htm">כג</A>
<A HREF="c2824.htm">כד</A>
<A HREF="c2825.htm">כה</A>
<A HREF="c2826.htm">כו</A>
<A HREF="c2827.htm">כז</A>
<A HREF="c2828.htm">כח</A>
<A HREF="c2829.htm">כט</A>
<A HREF="c2830.htm">ל</A>
<A HREF="c2831.htm">לא</A>
</P>
<HR>

<H1>משלי פרק כב</H1>

<A NAME="1"> </A>
<P><B>א</B> נִבְחָ֣ר שֵׁ֭ם מֵעֹ֣שֶׁר רָ֑ב    מִכֶּ֥סֶף וּ֝מִזָּהָ֗ב חֵ֣ן טֽוֹב׃<BR>
<A NAME="2"> </A>
<B>ב</B> עָשִׁ֣יר וָרָ֣שׁ נִפְגָּ֑שׁוּ    עֹשֵׂ֖ה כֻלָּ֣ם יְהוָֽה׃<BR>
<A NAME="3"> </A>
<B>ג</B> עָר֤וּם ׀ רָאָ֣ה רָעָ֣ה ויסתר (וְנִסְתָּ֑ר)    וּ֝פְתָיִ֗ים עָֽבְר֥וּ וְֽנֶעֱנָֽשׁוּ׃<BR>
<A NAME="4"> </A>
<B>ד</B> עֵ֣קֶב עֲ֭נָוָה יִרְאַ֣ת יְהוָ֑ה    עֹ֖שֶׁר וְכָב֣וֹד וְחַיִּֽים׃<BR>
<A NAME="5"> </A>
<B>ה</B> צִנִּ֣ים פַּ֭חִים בְּדֶ֣רֶךְ עִקֵּ֑שׁ    שׁוֹמֵ֥ר נַ֝פְשׁ֗וֹ יִרְחַ֥ק מֵהֶֽם׃<BR>
<A NAME="6"> </A>
<B>ו</B> חֲנֹ֣ךְ לַ֭נַּעַר עַל־פִּ֣י דַרְכּ֑וֹ    גַּ֥ם כִּֽי־יַ֝זְקִ֗ין לֹֽא־יָס֥וּר מִמֶּֽנָּה׃<BR>
<A NAME="7"> </A>
<B>ז</B> עָ֭שִׁיר בְּרָשִׁ֣ים יִמְשׁ֑וֹל    וְעֶ֥בֶד לֹ֝וֶ֗ה לְאִ֣ישׁ מַלְוֶֽה׃<BR>
<A NAME="8"> </A>
<B>ח</B> זוֹרֵ֣עַ עַ֭וְלָה יקצור־ (יִקְצָר־) אָ֑וֶן    וְשֵׁ֖בֶט עֶבְרָת֣וֹ יִכְלֶֽה׃<BR>
<A NAME="9"> </A>
<B>ט</B> טֽוֹב־עַ֭יִן ה֣וּא יְבֹרָ֑ךְ    כִּֽי־נָתַ֖ן מִלַּחְמ֣וֹ לַדָּֽל׃<BR>
<A NAME="10"> </A>
<B>י</B> גָּ֣רֵֽשׁ לֵ֭ץ וְיֵצֵ֣א מָד֑וֹן    וְ֝יִשְׁבֹּ֗ת דִּ֣ין וְקָלֽוֹן׃<BR>
<A NAME="11"> </A>
<B>יא</B> אֹהֵ֥ב טהור־ (טְהָר־) לֵ֑ב    חֵ֥ן שְׂ֝פָתָ֗יו רֵעֵ֥הוּ מֶֽלֶךְ׃<BR>
<A NAME="12"> </A>
<B>יב</B> עֵינֵ֣י יְ֭הוָה נָ֣צְרוּ דָ֑עַת    וַ֝יְסַלֵּ֗ף דִּבְרֵ֥י בֹגֵֽד׃<BR>
<A NAME="13"> </A>
<B>יג</B> אָמַ֣ר עָ֭צֵל אֲרִ֣י בַח֑וּץ    בְּת֥וֹךְ רְ֝חֹב֗וֹת אֵֽרָצֵֽחַ׃<BR>
<A NAME="14"> </A>
<B>יד</B> שׁוּחָ֣ה עֲ֭מֻקָּה פִּ֣י זָר֑וֹת    זְע֥וּם יְ֝הוָ֗ה יפול־ (יִפָּל־) שָֽׁם׃<BR>
<A NAME="15"> </A>
<B>טו</B> אִ֭וֶּלֶת קְשׁוּרָ֣ה בְלֶב־נָ֑עַר    שֵׁ֥בֶט מ֝וּסָ֗ר יַרְחִיקֶ֥נָּה מִמֶּֽנּוּ׃<BR>
<A NAME="16"> </A>
<B>טז</B> עֹ֣שֵֽׁק דָּ֭ל לְהַרְבּ֣וֹת ל֑וֹ    נֹתֵ֥ן לְ֝עָשִׁ֗יר אַךְ־לְמַחְסֽוֹר׃<BR>
<A NAME="17"> </A>
<B>יז</B> הַ֥ט אָזְנְךָ֗ וּ֭שְׁמַע דִּבְרֵ֣י חֲכָמִ֑ים    וְ֝לִבְּךָ֗ תָּשִׁ֥ית לְדַעְתִּֽי׃<BR>
<A NAME="18"> </A>
<B>יח</B> כִּֽי־נָ֭עִים כִּֽי־תִשְׁמְרֵ֣ם בְּבִטְנֶ֑ךָ    יִכֹּ֥נוּ יַ֝חְדָּ֗ו עַל־שְׂפָתֶֽיךָ׃<BR>
<A NAME="19"> </A>
<B>יט</B> לִֽהְי֣וֹת בַּֽ֭יהוָה מִבְטַחֶ֑ךָ    הֽוֹדַעְתִּ֖יךָ הַיּ֣וֹם אַף־אָֽתָּה׃<BR>
<A NAME="20"> </A>
<B>כ</B> הֲלֹ֤א כָתַ֣בְתִּֽי לְ֭ךָ שלשום (שָֽׁלִשִׁ֑ים)    בְּמֹ֖עֵצ֣וֹת וָדָֽעַת׃<BR>
<A NAME="21"> </A>
<B>כא</B> לְהוֹדִֽיעֲךָ֗ קֹ֭שְׁטְ אִמְרֵ֣י אֱמֶ֑ת    לְהָשִׁ֥יב אֲמָרִ֥ים אֱ֝מֶ֗ת לְשֹֽׁלְחֶֽיךָ׃<BR>
<A NAME="22"> </A>
<B>כב</B> אַֽל־תִּגְזָל־דָּ֭ל כִּ֣י דַל־ה֑וּא    וְאַל־תְּדַכֵּ֖א עָנִ֣י בַשָּֽׁעַר׃<BR>
<A NAME="23"> </A>
<B>כג</B> כִּֽי־יְ֭הוָה יָרִ֣יב רִיבָ֑ם    וְקָבַ֖ע אֶת־קֹֽבְעֵיהֶ֣ם נָֽפֶשׁ׃<BR>
<A NAME="24"> </A>
<B>כד</B> אַל־תִּ֭תְרַע אֶת־בַּ֣עַל אָ֑ף    וְאֶת־אִ֥ישׁ חֵ֝מ֗וֹת לֹ֣א תָבֽוֹא׃<BR>
<A NAME="25"> </A>
<B>כה</B> פֶּן־תֶּֽאֱלַ֥ף אֹֽרְחֹתָ֑ו    וְלָֽקַחְתָּ֖ מוֹקֵ֣שׁ לְנַפְשֶֽׁךָ׃<BR>
<A NAME="26"> </A>
<B>כו</B> אַל־תְּהִ֥י בְתֹֽקְעֵי־כָ֑ף    בַּ֝עֹֽרְבִ֗ים מַשָּׁאֽוֹת׃<BR>
<A NAME="27"> </A>
<B>כז</B> אִם־אֵֽין־לְךָ֥ לְשַׁלֵּ֑ם    לָ֥מָּה יִקַּ֥ח מִ֝שְׁכָּֽבְךָ֗ מִתַּחְתֶּֽיךָ׃<BR>
<A NAME="28"> </A>
<B>כח</B> אַל־תַּ֭סֵּג גְּב֣וּל עוֹלָ֑ם    אֲשֶׁ֖ר עָשׂ֣וּ אֲבוֹתֶֽיךָ׃<BR>
<A NAME="29"> </A>
<B>כט</B> חָזִ֡יתָ אִ֤ישׁ ׀ מָ֘הִ֤יר בִּמְלַאכְתּ֗וֹ    לִֽפְנֵי־מְלָכִ֥ים יִתְיַצָּ֑ב<BR>בַּל־יִ֝תְיַצֵּ֗ב    לִפְנֵ֥י חֲשֻׁכִּֽים׃</P>

<HR>
<P CLASS=s>
<A HREF="c0.htm">תנ"ך</A> -
משלי - פרק
<A HREF="c2801.htm">א</A>
<A HREF="c2802.htm">ב</A>
<A HREF="c2803.htm">ג</A>
<A HREF="c2804.htm">ד</A>
<A HREF="c2805.htm">ה</A>
<A HREF="c2806.htm">ו</A>
<A HREF="c2807.htm">ז</A>
<A HREF="c2808.htm">ח</A>
<A HREF="c2809.htm">ט</A>
<A HREF="c2810.htm">י</A>
<A HREF="c2811.htm">יא</A>
<A HREF="c2812.htm">יב</A>
<A HREF="c2813.htm">יג</A>
<A HREF="c2814.htm">יד</A>
<A HREF="c2815.htm">טו</A>
<A HREF="c2816.htm">טז</A>
<A HREF="c2817.htm">יז</A>
<A HREF="c2818.htm">יח</A>
<A HREF="c2819.htm">יט</A>
<A HREF="c2820.htm">כ</A>
<A HREF="c2821.htm">כא</A>
כב
<A HREF="c2823.htm">כג</A>
<A HREF="c2824.htm">כד</A>
<A HREF="c2825.htm">כה</A>
<A HREF="c2826.htm">כו</A>
<A HREF="c2827.htm">כז</A>
<A HREF="c2828.htm">כח</A>
<A HREF="c2829.htm">כט</A>
<A HREF="c2830.htm">ל</A>
<A HREF="c2831.htm">לא</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c2822')</SCRIPT></P>
</BODY></HTML>
