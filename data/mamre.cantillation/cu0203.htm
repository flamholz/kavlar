<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="c.css" TYPE="text/css">
<TITLE>מקרא + תרגום - פרשת בוא</TITLE>
</HEAD>
<BODY BGCOLOR="#FFFFFF">
<DIV DIR="RTL" LANG="HE" ALIGN="JUSTIFY">

<H1>בוא</H1>

<TABLE CELLPADDING="4" CELLSPACING="4" WIDTH="100%">
<TR><TD WIDTH="50%">
<A NAME="246"> </A>
<B>י,א</B> וַיֹּ֤אמֶר יְהוָה֙ אֶל־מֹשֶׁ֔ה בֹּ֖א אֶל־פַּרְעֹ֑ה כִּֽי־אֲנִ֞י הִכְבַּ֤דְתִּי אֶת־לִבּוֹ֙ וְאֶת־לֵ֣ב עֲבָדָ֔יו לְמַ֗עַן שִׁתִ֛י אֹֽתֹתַ֥י אֵ֖לֶּה בְּקִרְבּֽוֹ׃
</TD><TD>
וַאֲמַר יְיָ לְמֹשֶׁה, עוֹל לְוָת פַּרְעֹה:  אֲרֵי אֲנָא יַקַּרִית יָת לִבֵּיהּ, וְיָת לִבָּא דְּעַבְדּוֹהִי, בְּדִיל לְשַׁוָּאָה אָתַי אִלֵּין, בֵּינֵיהוֹן. 
</TD></TR><TR><TD>
<A NAME="247"> </A>
<B>י,ב</B> וּלְמַ֡עַן תְּסַפֵּר֩ בְּאָזְנֵ֨י בִנְךָ֜ וּבֶן־בִּנְךָ֗ אֵ֣ת אֲשֶׁ֤ר הִתְעַלַּ֨לְתִּי֙ בְּמִצְרַ֔יִם וְאֶת־אֹֽתֹתַ֖י אֲשֶׁר־שַׂ֣מְתִּי בָ֑ם וִֽידַעְתֶּ֖ם כִּֽי־אֲנִ֥י יְהוָֽה׃
</TD><TD>
וּבְדִיל דְּתִשְׁתַּעֵי קֳדָם בְּרָךְ וּבַר בְּרָךְ, יָת נִסִּין דַּעֲבַדִית בְּמִצְרַיִם, וְיָת אָתְוָתַי, דְּשַׁוִּיתִי בְּהוֹן; וְתִדְּעוּן, אֲרֵי אֲנָא יְיָ. 
</TD></TR><TR><TD>
<A NAME="248"> </A>
<B>י,ג</B> וַיָּבֹ֨א מֹשֶׁ֣ה וְאַֽהֲרֹן֮ אֶל־פַּרְעֹה֒ וַיֹּֽאמְר֣וּ אֵלָ֗יו כֹּֽה־אָמַ֤ר יְהוָה֙ אֱלֹהֵ֣י הָֽעִבְרִ֔ים עַד־מָתַ֣י מֵאַ֔נְתָּ לֵֽעָנֹ֖ת מִפָּנָ֑י שַׁלַּ֥ח עַמִּ֖י וְיַֽעַבְדֻֽנִי׃
</TD><TD>
וְעָאל מֹשֶׁה וְאַהֲרוֹן, לְוָת פַּרְעֹה, וַאֲמַרוּ לֵיהּ כִּדְנָן אֲמַר יְיָ אֱלָהָא דִּיהוּדָאֵי, עַד אִמַּתִּי מְסָרֵיב אַתְּ לְאִתְכְּנָעָא מִן קֳדָמָי; שַׁלַּח עַמִּי, וְיִפְלְחוּן קֳדָמָי. 
</TD></TR><TR><TD>
<A NAME="249"> </A>
<B>י,ד</B> כִּ֛י אִם־מָאֵ֥ן אַתָּ֖ה לְשַׁלֵּ֣חַ אֶת־עַמִּ֑י הִנְנִ֨י מֵבִ֥יא מָחָ֛ר אַרְבֶּ֖ה בִּגְבֻלֶֽךָ׃
</TD><TD>
אֲרֵי אִם מְסָרֵיב אַתְּ, לְשַׁלָּחָא יָת עַמִּי--הָאֲנָא מֵיתֵי מְחַר גּוֹבָא, בִּתְחוּמָךְ. 
</TD></TR><TR><TD>
<A NAME="250"> </A>
<B>י,ה</B> וְכִסָּה֙ אֶת־עֵ֣ין הָאָ֔רֶץ וְלֹ֥א יוּכַ֖ל לִרְאֹ֣ת אֶת־הָאָ֑רֶץ וְאָכַ֣ל ׀ אֶת־יֶ֣תֶר הַפְּלֵטָ֗ה הַנִּשְׁאֶ֤רֶת לָכֶם֙ מִן־הַבָּרָ֔ד וְאָכַל֙ אֶת־כָּל־הָעֵ֔ץ הַצֹּמֵ֥חַ לָכֶ֖ם מִן־הַשָּׂדֶֽה׃
</TD><TD>
וְיִחְפֵי יָת עֵין שִׁמְשָׁא דְּאַרְעָא, וְלָא יִכּוֹל לְמִחְזֵי יָת אַרְעָא; וְיֵיכוֹל יָת שְׁאָר שֵׁיזָבְתָא, דְּאִשְׁתְּאַרַת לְכוֹן מִן בַּרְדָּא, וְיֵיכוֹל יָת כָּל אִילָנָא, דְּאַצְמַח לְכוֹן מִן חַקְלָא. 
</TD></TR><TR><TD>
<A NAME="251"> </A>
<B>י,ו</B> וּמָֽלְא֨וּ בָתֶּ֜יךָ וּבָתֵּ֣י כָל־עֲבָדֶיךָ֮ וּבָתֵּ֣י כָל־מִצְרַיִם֒ אֲשֶׁ֨ר לֹֽא־רָא֤וּ אֲבֹתֶ֨יךָ֙ וַֽאֲב֣וֹת אֲבֹתֶ֔יךָ מִיּ֗וֹם הֱיוֹתָם֙ עַל־הָ֣אֲדָמָ֔ה עַ֖ד הַיּ֣וֹם הַזֶּ֑ה וַיִּ֥פֶן וַיֵּצֵ֖א מֵעִ֥ם פַּרְעֹֽה׃
</TD><TD>
וְיִתְמְלוֹן בָּתָּךְ וּבָתֵּי כָּל עַבְדָךְ, וּבָתֵּי כָּל מִצְרָאֵי, דְּלָא חֲזוֹ אֲבָהָתָךְ וַאֲבָהָת אֲבָהָתָךְ, מִיּוֹם מִהְוֵיהוֹן עַל אַרְעָא עַד יוֹמָא הָדֵין; וְאִתְפְּנִי וּנְפַק, מִלְּוָת פַּרְעֹה. 
</TD></TR><TR><TD>
<A NAME="252"> </A>
<B>י,ז</B> וַיֹּֽאמְרוּ֩ עַבְדֵ֨י פַרְעֹ֜ה אֵלָ֗יו עַד־מָתַי֙ יִֽהְיֶ֨ה זֶ֥ה לָ֨נוּ֙ לְמוֹקֵ֔שׁ שַׁלַּח֙ אֶת־הָ֣אֲנָשִׁ֔ים וְיַֽעַבְד֖וּ אֶת־יְהוָ֣ה אֱלֹֽהֵיהֶ֑ם הֲטֶ֣רֶם תֵּדַ֔ע כִּ֥י אָֽבְדָ֖ה מִצְרָֽיִם׃
</TD><TD>
וַאֲמַרוּ עַבְדֵי פַּרְעֹה לֵיהּ, עַד אִמַּתִּי יְהֵי דֵּין לַנָא לְתַקְלָא--שַׁלַּח יָת גֻּבְרַיָּא, וְיִפְלְחוּן קֳדָם יְיָ אֱלָהֲהוֹן; הַעַד כְּעַן לָא יְדַעְתָּא, אֲרֵי אֲבַדַת מִצְרָיִם. 
</TD></TR><TR><TD>
<A NAME="253"> </A>
<B>י,ח</B> וַיּוּשַׁ֞ב אֶת־מֹשֶׁ֤ה וְאֶֽת־אַהֲרֹן֙ אֶל־פַּרְעֹ֔ה וַיֹּ֣אמֶר אֲלֵהֶ֔ם לְכ֥וּ עִבְד֖וּ אֶת־יְהוָ֣ה אֱלֹֽהֵיכֶ֑ם מִ֥י וָמִ֖י הַהֹֽלְכִֽים׃
</TD><TD>
וְאִתָּתַב יָת מֹשֶׁה וְיָת אַהֲרוֹן, לְוָת פַּרְעֹה, וַאֲמַר לְהוֹן, אִיזִילוּ פְּלַחוּ קֳדָם יְיָ אֱלָהֲכוֹן; מַאן וּמַאן, אָזְלִין. 
</TD></TR><TR><TD>
<A NAME="254"> </A>
<B>י,ט</B> וַיֹּ֣אמֶר מֹשֶׁ֔ה בִּנְעָרֵ֥ינוּ וּבִזְקֵנֵ֖ינוּ נֵלֵ֑ךְ בְּבָנֵ֨ינוּ וּבִבְנוֹתֵ֜נוּ בְּצֹאנֵ֤נוּ וּבִבְקָרֵ֨נוּ֙ נֵלֵ֔ךְ כִּ֥י חַג־יְהוָ֖ה לָֽנוּ׃
</TD><TD>
וַאֲמַר מֹשֶׁה, בְּעוּלֵימַנָא וּבְסָבַנָא נֵיזֵיל; בִּבְנַנָא וּבִבְנָתַנָא בְּעָנַנָא וּבְתוֹרַנָא, נֵיזֵיל--אֲרֵי חַגָּא קֳדָם יְיָ, לַנָא. 
</TD></TR><TR><TD>
<A NAME="255"> </A>
<B>י,י</B> וַיֹּ֣אמֶר אֲלֵהֶ֗ם יְהִ֨י כֵ֤ן יְהוָה֙ עִמָּכֶ֔ם כַּֽאֲשֶׁ֛ר אֲשַׁלַּ֥ח אֶתְכֶ֖ם וְאֶֽת־טַפְּכֶ֑ם רְא֕וּ כִּ֥י רָעָ֖ה נֶ֥גֶד פְּנֵיכֶֽם׃
</TD><TD>
וַאֲמַר לְהוֹן, יְהֵי כֵּין מֵימְרָא דַּייָ בְּסַעְדְּכוֹן, כַּד אֲשַׁלַּח יָתְכוֹן, וְיָת טַפְלְכוֹן; חֲזוֹ, אֲרֵי בִּישָׁא אַתּוּן סְבִירִין לְמֶעֱבַד לֵית קֳבֵיל אַפֵּיכוֹן לְאִסְתְּחָרָא. 
</TD></TR><TR><TD>
<A NAME="256"> </A>
<B>י,יא</B> לֹ֣א כֵ֗ן לְכֽוּ־נָ֤א הַגְּבָרִים֙ וְעִבְד֣וּ אֶת־יְהוָ֔ה כִּ֥י אֹתָ֖הּ אַתֶּ֣ם מְבַקְשִׁ֑ים וַיְגָ֣רֶשׁ אֹתָ֔ם מֵאֵ֖ת פְּנֵ֥י פַרְעֹֽה׃ {ס}
</TD><TD>
לָא כֵּין, אִיזִילוּ כְּעַן גֻּבְרַיָּא וּפְלַחוּ קֳדָם יְיָ--אֲרֵי יָתַהּ, אַתּוּן בָּעַן; וְתָרֵיךְ יָתְהוֹן, מִן קֳדָם פַּרְעֹה. {ס}
</TD></TR><TR><TD>
<A NAME="257"> </A>
<B>י,יב</B> וַיֹּ֨אמֶר יְהוָ֜ה אֶל־מֹשֶׁ֗ה נְטֵ֨ה יָֽדְךָ֜ עַל־אֶ֤רֶץ מִצְרַ֨יִם֙ בָּֽאַרְבֶּ֔ה וְיַ֖עַל עַל־אֶ֣רֶץ מִצְרָ֑יִם וְיֹאכַל֙ אֶת־כָּל־עֵ֣שֶׂב הָאָ֔רֶץ אֵ֛ת כָּל־אֲשֶׁ֥ר הִשְׁאִ֖יר הַבָּרָֽד׃
</TD><TD>
וַאֲמַר יְיָ לְמֹשֶׁה, אֲרֵים יְדָךְ עַל אַרְעָא דְּמִצְרַיִם וְיֵיתֵי גּוֹבָא, וְיִסַּק, עַל אַרְעָא דְּמִצְרָיִם; וְיֵיכוֹל יָת כָּל עִסְבָּא דְּאַרְעָא, יָת כָּל דְּאַשְׁאַר בַּרְדָּא. 
</TD></TR><TR><TD>
<A NAME="258"> </A>
<B>י,יג</B> וַיֵּ֨ט מֹשֶׁ֣ה אֶת־מַטֵּהוּ֮ עַל־אֶ֣רֶץ מִצְרַיִם֒ וַֽיהוָ֗ה נִהַ֤ג רֽוּחַ־קָדִים֙ בָּאָ֔רֶץ כָּל־הַיּ֥וֹם הַה֖וּא וְכָל־הַלָּ֑יְלָה הַבֹּ֣קֶר הָיָ֔ה וְר֨וּחַ֙ הַקָּדִ֔ים נָשָׂ֖א אֶת־הָֽאַרְבֶּֽה׃
</TD><TD>
וַאֲרֵים מֹשֶׁה יָת חֻטְרֵיהּ, עַל אַרְעָא דְּמִצְרַיִם, וַייָ דַּבַּר רוּחַ קִדּוּמָא בְּאַרְעָא, כָּל יוֹמָא הַהוּא וְכָל לֵילְיָא; צַפְרָא הֲוָה--וְרוּחַ קִדּוּמָא, נְטַל יָת גּוֹבָא. 
</TD></TR><TR><TD>
<A NAME="259"> </A>
<B>י,יד</B> וַיַּ֣עַל הָֽאַרְבֶּ֗ה עַ֚ל כָּל־אֶ֣רֶץ מִצְרַ֔יִם וַיָּ֕נַח בְּכֹ֖ל גְּב֣וּל מִצְרָ֑יִם כָּבֵ֣ד מְאֹ֔ד לְ֠פָנָיו לֹא־הָ֨יָה כֵ֤ן אַרְבֶּה֙ כָּמֹ֔הוּ וְאַֽחֲרָ֖יו לֹ֥א יִֽהְיֶה־כֵּֽן׃
</TD><TD>
וּסְלֵיק גּוֹבָא, עַל כָּל אַרְעָא דְּמִצְרַיִם, וּשְׁרָא, בְּכֹל תְּחוּם מִצְרָיִם:  תַּקִּיף לַחְדָּא--קֳדָמוֹהִי לָא הֲוָה כֵּין גּוֹבָא דִּכְוָתֵיהּ, וּבָתְרוֹהִי לָא יְהֵי כֵּין. 
</TD></TR><TR><TD>
<A NAME="260"> </A>
<B>י,טו</B> וַיְכַ֞ס אֶת־עֵ֣ין כָּל־הָאָרֶץ֮ וַתֶּחְשַׁ֣ךְ הָאָרֶץ֒ וַיֹּ֜אכַל אֶת־כָּל־עֵ֣שֶׂב הָאָ֗רֶץ וְאֵת֙ כָּל־פְּרִ֣י הָעֵ֔ץ אֲשֶׁ֥ר הוֹתִ֖יר הַבָּרָ֑ד וְלֹֽא־נוֹתַ֨ר כָּל־יֶ֧רֶק בָּעֵ֛ץ וּבְעֵ֥שֶׂב הַשָּׂדֶ֖ה בְּכָל־אֶ֥רֶץ מִצְרָֽיִם׃
</TD><TD>
וַחֲפָא יָת עֵין שִׁמְשָׁא דְּכָל אַרְעָא, וַחֲשׁוֹכַת אַרְעָא, וַאֲכַל יָת כָּל עִסְבָּא דְּאַרְעָא וְיָת כָּל פֵּירֵי אִילָנָא, דְּאַשְׁאַר בַּרְדָּא; וְלָא אִשְׁתְּאַר כָּל יָרוֹק בְּאִילָנָא וּבְעִסְבָּא דְּחַקְלָא, בְּכָל אַרְעָא דְּמִצְרָיִם. 
</TD></TR><TR><TD>
<A NAME="261"> </A>
<B>י,טז</B> וַיְמַהֵ֣ר פַּרְעֹ֔ה לִקְרֹ֖א לְמֹשֶׁ֣ה וּֽלְאַהֲרֹ֑ן וַיֹּ֗אמֶר חָטָ֛אתִי לַֽיהוָ֥ה אֱלֹֽהֵיכֶ֖ם וְלָכֶֽם׃
</TD><TD>
וְאוֹחִי פַּרְעֹה, לְמִקְרֵי לְמֹשֶׁה וּלְאַהֲרוֹן; וַאֲמַר, חַבִית קֳדָם יְיָ אֱלָהֲכוֹן--וּלְכוֹן. 
</TD></TR><TR><TD>
<A NAME="262"> </A>
<B>י,יז</B> וְעַתָּ֗ה שָׂ֣א נָ֤א חַטָּאתִי֙ אַ֣ךְ הַפַּ֔עַם וְהַעְתִּ֖ירוּ לַֽיהוָ֣ה אֱלֹֽהֵיכֶ֑ם וְיָסֵר֙ מֵֽעָלַ֔י רַ֖ק אֶת־הַמָּ֥וֶת הַזֶּֽה׃
</TD><TD>
וּכְעַן, שְׁבוֹק כְּעַן לְחוֹבִי בְּרַם זִמְנָא הָדָא, וְצַלּוֹ, קֳדָם יְיָ אֱלָהֲכוֹן; וְיַעְדֵּי, מִנִּי, לְחוֹד, יָת מוֹתָא הָדֵין. 
</TD></TR><TR><TD>
<A NAME="263"> </A>
<B>י,יח</B> וַיֵּצֵ֖א מֵעִ֣ם פַּרְעֹ֑ה וַיֶּעְתַּ֖ר אֶל־יְהוָֽה׃
</TD><TD>
וּנְפַק, מִלְּוָת פַּרְעֹה; וְצַלִּי, קֳדָם יְיָ. 
</TD></TR><TR><TD>
<A NAME="264"> </A>
<B>י,יט</B> וַיַּֽהֲפֹ֨ךְ יְהוָ֤ה רֽוּחַ־יָם֙ חָזָ֣ק מְאֹ֔ד וַיִּשָּׂא֙ אֶת־הָ֣אַרְבֶּ֔ה וַיִּתְקָעֵ֖הוּ יָ֣מָּה סּ֑וּף לֹ֤א נִשְׁאַר֙ אַרְבֶּ֣ה אֶחָ֔ד בְּכֹ֖ל גְּב֥וּל מִצְרָֽיִם׃
</TD><TD>
וַהֲפַךְ יְיָ רוּחַ מַעְרְבָא, תַּקִּיף לַחְדָּא, וּנְטַל יָת גּוֹבָא, וּרְמָהִי לְיַמָּא דְּסוּף:  לָא אִשְׁתְּאַר גּוֹבָא חַד, בְּכֹל תְּחוּם מִצְרָיִם. 
</TD></TR><TR><TD>
<A NAME="265"> </A>
<B>י,כ</B> וַיְחַזֵּ֥ק יְהוָ֖ה אֶת־לֵ֣ב פַּרְעֹ֑ה וְלֹ֥א שִׁלַּ֖ח אֶת־בְּנֵ֥י יִשְׂרָאֵֽל׃ {פ}
</TD><TD>
וְתַקֵּיף יְיָ, יָת לִבָּא דְּפַרְעֹה; וְלָא שַׁלַּח, יָת בְּנֵי יִשְׂרָאֵל. {פ}
</TD></TR><TR><TD>
<A NAME="266"> </A>
<B>י,כא</B> וַיֹּ֨אמֶר יְהוָ֜ה אֶל־מֹשֶׁ֗ה נְטֵ֤ה יָֽדְךָ֙ עַל־הַשָּׁמַ֔יִם וִ֥יהִי חֹ֖שֶׁךְ עַל־אֶ֣רֶץ מִצְרָ֑יִם וְיָמֵ֖שׁ חֹֽשֶׁךְ׃
</TD><TD>
וַאֲמַר יְיָ לְמֹשֶׁה, אֲרֵים יְדָךְ עַל צֵית שְׁמַיָּא, וִיהֵי חֲשׁוֹכָא, עַל אַרְעָא דְּמִצְרָיִם; בָּתַר דְּיִעְדֵּי, קְבַל לֵילְיָא. 
</TD></TR><TR><TD>
<A NAME="267"> </A>
<B>י,כב</B> וַיֵּ֥ט מֹשֶׁ֛ה אֶת־יָד֖וֹ עַל־הַשָּׁמָ֑יִם וַיְהִ֧י חֹֽשֶׁךְ־אֲפֵלָ֛ה בְּכָל־אֶ֥רֶץ מִצְרַ֖יִם שְׁלֹ֥שֶׁת יָמִֽים׃
</TD><TD>
וַאֲרֵים מֹשֶׁה יָת יְדֵיהּ, עַל צֵית שְׁמַיָּא; וַהֲוָה חֲשׁוֹךְ קְבַל בְּכָל אַרְעָא דְּמִצְרַיִם, תְּלָתָא יוֹמִין. 
</TD></TR><TR><TD>
<A NAME="268"> </A>
<B>י,כג</B> לֹֽא־רָא֞וּ אִ֣ישׁ אֶת־אָחִ֗יו וְלֹא־קָ֛מוּ אִ֥ישׁ מִתַּחְתָּ֖יו שְׁלֹ֣שֶׁת יָמִ֑ים וּֽלְכָל־בְּנֵ֧י יִשְׂרָאֵ֛ל הָ֥יָה א֖וֹר בְּמֽוֹשְׁבֹתָֽם׃
</TD><TD>
לָא חֲזוֹ גְּבַר יָת אֲחוּהִי, וְלָא קָמוּ אֲנָשׁ מִתְּחוֹתוֹהִי--תְּלָתָא יוֹמִין; וּלְכָל בְּנֵי יִשְׂרָאֵל הֲוָה נְהוֹרָא, בְּמוֹתְבָנֵיהוֹן. 
</TD></TR><TR><TD>
<A NAME="269"> </A>
<B>י,כד</B> וַיִּקְרָ֨א פַרְעֹ֜ה אֶל־מֹשֶׁ֗ה וַיֹּ֨אמֶר֙ לְכוּ֙ עִבְד֣וּ אֶת־יְהוָ֔ה רַ֛ק צֹֽאנְכֶ֥ם וּבְקַרְכֶ֖ם יֻצָּ֑ג גַּֽם־טַפְּכֶ֖ם יֵלֵ֥ךְ עִמָּכֶֽם׃
</TD><TD>
וּקְרָא פַּרְעֹה לְמֹשֶׁה, וַאֲמַר אִיזִילוּ פְּלַחוּ קֳדָם יְיָ--לְחוֹד עָנְכוֹן וְתוֹרֵיכוֹן, שְׁבוּקוּ:  אַף טַפְלְכוֹן, יֵיזֵיל עִמְּכוֹן. 
</TD></TR><TR><TD>
<A NAME="270"> </A>
<B>י,כה</B> וַיֹּ֣אמֶר מֹשֶׁ֔ה גַּם־אַתָּ֛ה תִּתֵּ֥ן בְּיָדֵ֖נוּ זְבָחִ֣ים וְעֹלֹ֑ת וְעָשִׂ֖ינוּ לַֽיהוָ֥ה אֱלֹהֵֽינוּ׃
</TD><TD>
וַאֲמַר מֹשֶׁה, אַף אַתְּ תִּתֵּין בִּידַנָא נִכְסַת קֻדְשִׁין וַעֲלָוָן; וְנַעֲבֵיד, קֳדָם יְיָ אֱלָהַנָא. 
</TD></TR><TR><TD>
<A NAME="271"> </A>
<B>י,כו</B> וְגַם־מִקְנֵ֜נוּ יֵלֵ֣ךְ עִמָּ֗נוּ לֹ֤א תִשָּׁאֵר֙ פַּרְסָ֔ה כִּ֚י מִמֶּ֣נּוּ נִקַּ֔ח לַֽעֲבֹ֖ד אֶת־יְהוָ֣ה אֱלֹהֵ֑ינוּ וַֽאֲנַ֣חְנוּ לֹֽא־נֵדַ֗ע מַֽה־נַּעֲבֹד֙ אֶת־יְהוָ֔ה עַד־בֹּאֵ֖נוּ שָֽׁמָּה׃
</TD><TD>
וְאַף בְּעִירַנָא יֵיזֵיל עִמַּנָא, לָא נַשְׁאַר מִנֵּיהּ מִדָּעַם--אֲרֵי מִנֵּיהּ אֲנַחְנָא נָסְבִין, לְמִפְלַח קֳדָם יְיָ אֱלָהַנָא; וַאֲנַחְנָא לֵית אֲנַחְנָא יָדְעִין, מָא נִפְלַח קֳדָם יְיָ, עַד מֵיתַנָא, לְתַמָּן. 
</TD></TR><TR><TD>
<A NAME="272"> </A>
<B>י,כז</B> וַיְחַזֵּ֥ק יְהוָ֖ה אֶת־לֵ֣ב פַּרְעֹ֑ה וְלֹ֥א אָבָ֖ה לְשַׁלְּחָֽם׃
</TD><TD>
וְתַקֵּיף יְיָ, יָת לִבָּא דְּפַרְעֹה; וְלָא אֲבָא, לְשַׁלָּחוּתְהוֹן. 
</TD></TR><TR><TD>
<A NAME="273"> </A>
<B>י,כח</B> וַיֹּֽאמֶר־ל֥וֹ פַרְעֹ֖ה לֵ֣ךְ מֵֽעָלָ֑י הִשָּׁ֣מֶר לְךָ֗ אַל־תֹּ֨סֶף֙ רְא֣וֹת פָּנַ֔י כִּ֗י בְּי֛וֹם רְאֹֽתְךָ֥ פָנַ֖י תָּמֽוּת׃
</TD><TD>
וַאֲמַר לֵיהּ פַּרְעֹה, אִיזֵיל מֵעִלָּוָי; אִסְתְּמַר לָךְ, לָא תּוֹסֵיף לְמִחְזֵי אַפַּי--אֲרֵי בְּיוֹמָא דְּתִחְזֵי אַפַּי, תְּמוּת. 
</TD></TR><TR><TD>
<A NAME="274"> </A>
<B>י,כט</B> וַיֹּ֥אמֶר מֹשֶׁ֖ה כֵּ֣ן דִּבַּ֑רְתָּ לֹֽא־אֹסִ֥ף ע֖וֹד רְא֥וֹת פָּנֶֽיךָ׃ {פ}
</TD><TD>
וַאֲמַר מֹשֶׁה, יָאוּת מַלֵּילְתָּא:  לָא אוֹסֵיף עוֹד, לְמִחְזֵי אַפָּךְ. {פ}
</TD></TR><TR><TD>
<A NAME="275"> </A>
<B>יא,א</B> וַיֹּ֨אמֶר יְהוָ֜ה אֶל־מֹשֶׁ֗ה ע֣וֹד נֶ֤גַע אֶחָד֙ אָבִ֤יא עַל־פַּרְעֹה֙ וְעַל־מִצְרַ֔יִם אַֽחֲרֵי־כֵ֕ן יְשַׁלַּ֥ח אֶתְכֶ֖ם מִזֶּ֑ה כְּשַׁ֨לְּח֔וֹ כָּלָ֕ה גָּרֵ֛שׁ יְגָרֵ֥שׁ אֶתְכֶ֖ם מִזֶּֽה׃
</TD><TD>
וַאֲמַר יְיָ לְמֹשֶׁה, עוֹד מַכְתָּשׁ חַד אַיְתִי עַל פַּרְעֹה וְעַל מִצְרָאֵי--בָּתַר כֵּין, יְשַׁלַּח יָתְכוֹן מִכָּא:  כְּשַׁלָּחוּתֵיהּ--גְּמֵירָא, תָּרָכָא יְתָרֵיךְ יָתְכוֹן מִכָּא. 
</TD></TR><TR><TD>
<A NAME="276"> </A>
<B>יא,ב</B> דַּבֶּר־נָ֖א בְּאָזְנֵ֣י הָעָ֑ם וְיִשְׁאֲל֞וּ אִ֣ישׁ ׀ מֵאֵ֣ת רֵעֵ֗הוּ וְאִשָּׁה֙ מֵאֵ֣ת רְעוּתָ֔הּ כְּלֵי־כֶ֖סֶף וּכְלֵ֥י זָהָֽב׃
</TD><TD>
מַלֵּיל כְּעַן, קֳדָם עַמָּא; וְיִשְׁאֲלוּן גְּבַר מִן חַבְרֵיהּ, וְאִתְּתָא מִן חֲבִרְתַּהּ, מָנִין דִּכְסַף, וּמָנִין דִּדְהַב. 
</TD></TR><TR><TD>
<A NAME="277"> </A>
<B>יא,ג</B> וַיִּתֵּ֧ן יְהוָ֛ה אֶת־חֵ֥ן הָעָ֖ם בְּעֵינֵ֣י מִצְרָ֑יִם גַּ֣ם ׀ הָאִ֣ישׁ מֹשֶׁ֗ה גָּד֤וֹל מְאֹד֙ בְּאֶ֣רֶץ מִצְרַ֔יִם בְּעֵינֵ֥י עַבְדֵֽי־פַרְעֹ֖ה וּבְעֵינֵ֥י הָעָֽם׃ {ס}
</TD><TD>
וִיהַב יְיָ יָת עַמָּא לְרַחֲמִין, בְּעֵינֵי מִצְרָאֵי; אַף גֻּבְרָא מֹשֶׁה, רַב לַחְדָּא בְּאַרְעָא דְּמִצְרַיִם, בְּעֵינֵי עַבְדֵי פַּרְעֹה, וּבְעֵינֵי עַמָּא. {ס}
</TD></TR><TR><TD>
<A NAME="278"> </A>
<B>יא,ד</B> וַיֹּ֣אמֶר מֹשֶׁ֔ה כֹּ֖ה אָמַ֣ר יְהוָ֑ה כַּֽחֲצֹ֣ת הַלַּ֔יְלָה אֲנִ֥י יוֹצֵ֖א בְּת֥וֹךְ מִצְרָֽיִם׃
</TD><TD>
וַאֲמַר מֹשֶׁה, כִּדְנָן אֲמַר יְיָ:  כְּפַלְגוּת לֵילְיָא, אֲנָא מִתְגְּלֵי בְּגוֹ מִצְרָיִם. 
</TD></TR><TR><TD>
<A NAME="279"> </A>
<B>יא,ה</B> וּמֵ֣ת כָּל־בְּכוֹר֮ בְּאֶ֣רֶץ מִצְרַיִם֒ מִבְּכ֤וֹר פַּרְעֹה֙ הַיֹּשֵׁ֣ב עַל־כִּסְא֔וֹ עַ֚ד בְּכ֣וֹר הַשִּׁפְחָ֔ה אֲשֶׁ֖ר אַחַ֣ר הָֽרֵחָ֑יִם וְכֹ֖ל בְּכ֥וֹר בְּהֵמָֽה׃
</TD><TD>
וִימוּת כָּל בֻּכְרָא, בְּאַרְעָא דְּמִצְרַיִם--מִבֻּכְרָא דְּפַרְעֹה דַּעֲתִיד לְמִתַּב עַל כֻּרְסֵי מַלְכוּתֵיהּ, עַד בֻּכְרָא דְּאַמְתָּא דִּבְבָּתַר רִחְיָא; וְכֹל, בֻּכְרָא דִּבְעִירָא. 
</TD></TR><TR><TD>
<A NAME="280"> </A>
<B>יא,ו</B> וְהָ֥יְתָ֛ה צְעָקָ֥ה גְדֹלָ֖ה בְּכָל־אֶ֣רֶץ מִצְרָ֑יִם אֲשֶׁ֤ר כָּמֹ֨הוּ֙ לֹ֣א נִֽהְיָ֔תָה וְכָמֹ֖הוּ לֹ֥א תֹסִֽף׃
</TD><TD>
וּתְהֵי צְוַחְתָּא רַבְּתָא, בְּכָל אַרְעָא דְּמִצְרָיִם, דִּכְוָתַהּ לָא הֲוָת, וְדִכְוָתַהּ לָא תּוֹסֵיף. 
</TD></TR><TR><TD>
<A NAME="281"> </A>
<B>יא,ז</B> וּלְכֹ֣ל ׀ בְּנֵ֣י יִשְׂרָאֵ֗ל לֹ֤א יֶֽחֱרַץ־כֶּ֨לֶב֙ לְשֹׁנ֔וֹ לְמֵאִ֖ישׁ וְעַד־בְּהֵמָ֑ה לְמַ֨עַן֙ תֵּֽדְע֔וּן אֲשֶׁר֙ יַפְלֶ֣ה יְהוָ֔ה בֵּ֥ין מִצְרַ֖יִם וּבֵ֥ין יִשְׂרָאֵֽל׃
</TD><TD>
וּלְכֹל בְּנֵי יִשְׂרָאֵל, לָא יַנְזֵיק כַּלְבָּא בְּלִישָׁנֵיהּ לְמִבַּח, לְמֵאֲנָשָׁא, וְעַד בְּעִירָא--בְּדִיל, דְּתִדְּעוּן, דְּיַפְרֵישׁ יְיָ, בֵּין מִצְרָאֵי וּבֵין יִשְׂרָאֵל. 
</TD></TR><TR><TD>
<A NAME="282"> </A>
<B>יא,ח</B> וְיָֽרְד֣וּ כָל־עֲבָדֶיךָ֩ אֵ֨לֶּה אֵלַ֜י וְהִשְׁתַּֽחֲווּ־לִ֣י לֵאמֹ֗ר צֵ֤א אַתָּה֙ וְכָל־הָעָ֣ם אֲשֶׁר־בְּרַגְלֶ֔יךָ וְאַֽחֲרֵי־כֵ֖ן אֵצֵ֑א וַיֵּצֵ֥א מֵֽעִם־פַּרְעֹ֖ה בָּֽחֳרִי־אָֽף׃ {ס}
</TD><TD>
וְיֵיחֲתוּן כָּל עַבְדָךְ אִלֵּין לְוָתִי וְיִבְעוֹן מִנִּי לְמֵימַר, פּוֹק אַתְּ וְכָל עַמָּא דְּעִמָּךְ, וּבָתַר כֵּין, אֶפּוֹק; וּנְפַק מִלְּוָת פַּרְעֹה, בִּתְקוֹף רְגַז. {ס}
</TD></TR><TR><TD>
<A NAME="283"> </A>
<B>יא,ט</B> וַיֹּ֤אמֶר יְהוָה֙ אֶל־מֹשֶׁ֔ה לֹֽא־יִשְׁמַ֥ע אֲלֵיכֶ֖ם פַּרְעֹ֑ה לְמַ֛עַן רְב֥וֹת מֽוֹפְתַ֖י בְּאֶ֥רֶץ מִצְרָֽיִם׃
</TD><TD>
וַאֲמַר יְיָ לְמֹשֶׁה, לָא יְקַבֵּיל מִנְּכוֹן פַּרְעֹה--בְּדִיל לְאַסְגָּאָה מוֹפְתַי, בְּאַרְעָא דְּמִצְרָיִם. 
</TD></TR><TR><TD>
<A NAME="284"> </A>
<B>יא,י</B> וּמֹשֶׁ֣ה וְאַֽהֲרֹ֗ן עָשׂ֛וּ אֶת־כָּל־הַמֹּֽפְתִ֥ים הָאֵ֖לֶּה לִפְנֵ֣י פַרְעֹ֑ה וַיְחַזֵּ֤ק יְהוָה֙ אֶת־לֵ֣ב פַּרְעֹ֔ה וְלֹֽא־שִׁלַּ֥ח אֶת־בְּנֵֽי־יִשְׂרָאֵ֖ל מֵֽאַרְצֽוֹ׃ {ס}
</TD><TD>
וּמֹשֶׁה וְאַהֲרוֹן, עֲבַדוּ יָת כָּל מוֹפְתַיָּא הָאִלֵּין--קֳדָם פַּרְעֹה; וְתַקֵּיף יְיָ יָת לִבָּא דְּפַרְעֹה, וְלָא שַׁלַּח יָת בְּנֵי יִשְׂרָאֵל מֵאַרְעֵיהּ. {ס}
</TD></TR><TR><TD>
<A NAME="285"> </A>
<B>יב,א</B> וַיֹּ֤אמֶר יְהוָה֙ אֶל־מֹשֶׁ֣ה וְאֶֽל־אַהֲרֹ֔ן בְּאֶ֥רֶץ מִצְרַ֖יִם לֵאמֹֽר׃
</TD><TD>
וַאֲמַר יְיָ לְמֹשֶׁה וּלְאַהֲרוֹן, בְּאַרְעָא דְּמִצְרַיִם לְמֵימַר. 
</TD></TR><TR><TD>
<A NAME="286"> </A>
<B>יב,ב</B> הַחֹ֧דֶשׁ הַזֶּ֛ה לָכֶ֖ם רֹ֣אשׁ חֳדָשִׁ֑ים רִאשׁ֥וֹן הוּא֙ לָכֶ֔ם לְחָדְשֵׁ֖י הַשָּׁנָֽה׃
</TD><TD>
יַרְחָא הָדֵין לְכוֹן, רֵישׁ יַרְחַיָּא:  קַדְמַאי הוּא לְכוֹן, לְיַרְחֵי שַׁתָּא. 
</TD></TR><TR><TD>
<A NAME="287"> </A>
<B>יב,ג</B> דַּבְּר֗וּ אֶֽל־כָּל־עֲדַ֤ת יִשְׂרָאֵל֙ לֵאמֹ֔ר בֶּֽעָשֹׂ֖ר לַחֹ֣דֶשׁ הַזֶּ֑ה וְיִקְח֣וּ לָהֶ֗ם אִ֛ישׁ שֶׂ֥ה לְבֵית־אָבֹ֖ת שֶׂ֥ה לַבָּֽיִת׃
</TD><TD>
מַלִּילוּ, עִם כָּל כְּנִשְׁתָּא דְּיִשְׂרָאֵל לְמֵימַר, בְּעַסְרָא, לְיַרְחָא הָדֵין:  וְיִסְּבוּן לְהוֹן, גְּבַר אִמַּר לְבֵית אַבָּא--אִמְּרָא לְבֵיתָא. 
</TD></TR><TR><TD>
<A NAME="288"> </A>
<B>יב,ד</B> וְאִם־יִמְעַ֣ט הַבַּיִת֮ מִֽהְי֣וֹת מִשֶּׂה֒ וְלָקַ֣ח ה֗וּא וּשְׁכֵנ֛וֹ הַקָּרֹ֥ב אֶל־בֵּית֖וֹ בְּמִכְסַ֣ת נְפָשֹׁ֑ת אִ֚ישׁ לְפִ֣י אָכְל֔וֹ תָּכֹ֖סּוּ עַל־הַשֶּֽׂה׃
</TD><TD>
וְאִם זְעֵיר בֵּיתָא, מִלְּאִתְמְנָאָה עַל אִמְּרָא--וְיִסַּב הוּא וְשֵׁיבָבֵיהּ דְּקָרִיב לְבֵיתֵיהּ, בְּמִנְיַן נַפְשָׁתָא:  גְּבַר לְפֹם מֵיכְלֵיהּ, תִּתְמְנוֹן עַל אִמְּרָא. 
</TD></TR><TR><TD>
<A NAME="289"> </A>
<B>יב,ה</B> שֶׂ֥ה תָמִ֛ים זָכָ֥ר בֶּן־שָׁנָ֖ה יִֽהְיֶ֣ה לָכֶ֑ם מִן־הַכְּבָשִׂ֥ים וּמִן־הָֽעִזִּ֖ים תִּקָּֽחוּ׃
</TD><TD>
אִמַּר שְׁלִים דְּכַר בַּר שַׁתֵּיהּ, יְהֵי לְכוֹן; מִן אִמְּרַיָּא וּמִן בְּנֵי עִזַּיָּא, תִּסְּבוּן. 
</TD></TR><TR><TD>
<A NAME="290"> </A>
<B>יב,ו</B> וְהָיָ֤ה לָכֶם֙ לְמִשְׁמֶ֔רֶת עַ֣ד אַרְבָּעָ֥ה עָשָׂ֛ר י֖וֹם לַחֹ֣דֶשׁ הַזֶּ֑ה וְשָֽׁחֲט֣וּ אֹת֗וֹ כֹּ֛ל קְהַ֥ל עֲדַֽת־יִשְׂרָאֵ֖ל בֵּ֥ין הָֽעַרְבָּֽיִם׃
</TD><TD>
וִיהֵי לְכוֹן לְמַטְּרָא, עַד אַרְבְּעַת עַסְרָא יוֹמָא לְיַרְחָא הָדֵין; וְיִכְּסוּן יָתֵיהּ, כֹּל קְהָלָא כְּנִשְׁתָּא דְּיִשְׂרָאֵל--בֵּין שִׁמְשַׁיָּא. 
</TD></TR><TR><TD>
<A NAME="291"> </A>
<B>יב,ז</B> וְלָֽקְחוּ֙ מִן־הַדָּ֔ם וְנָ֥תְנ֛וּ עַל־שְׁתֵּ֥י הַמְּזוּזֹ֖ת וְעַל־הַמַּשְׁק֑וֹף עַ֚ל הַבָּ֣תִּ֔ים אֲשֶׁר־יֹֽאכְל֥וּ אֹת֖וֹ בָּהֶֽם׃
</TD><TD>
וְיִסְּבוּן, מִן דְּמָא, וְיִתְּנוּן עַל תְּרֵין סִפַּיָּא, וְעַל שָׁקְפָא--עַל, בָּתַּיָּא, דְּיֵיכְלוּן יָתֵיהּ, בְּהוֹן. 
</TD></TR><TR><TD>
<A NAME="292"> </A>
<B>יב,ח</B> וְאָֽכְל֥וּ אֶת־הַבָּשָׂ֖ר בַּלַּ֣יְלָה הַזֶּ֑ה צְלִי־אֵ֣שׁ וּמַצּ֔וֹת עַל־מְרֹרִ֖ים יֹֽאכְלֻֽהוּ׃
</TD><TD>
וְיֵיכְלוּן יָת בִּסְרָא, בְּלֵילְיָא הָדֵין:  טְוֵי נוּר וּפַטִּיר, עַל מְרָרִין יֵיכְלוּנֵּיהּ. 
</TD></TR><TR><TD>
<A NAME="293"> </A>
<B>יב,ט</B> אַל־תֹּֽאכְל֤וּ מִמֶּ֨נּוּ֙ נָ֔א וּבָשֵׁ֥ל מְבֻשָּׁ֖ל בַּמָּ֑יִם כִּ֣י אִם־צְלִי־אֵ֔שׁ רֹאשׁ֥וֹ עַל־כְּרָעָ֖יו וְעַל־קִרְבּֽוֹ׃
</TD><TD>
לָא תֵּיכְלוּן מִנֵּיהּ כִּד חַי, וְאַף לָא כִּד בַּשָּׁלָא מְבֻשַּׁל בְּמַיָּא:  אֱלָהֵין טְוֵי נוּר, רֵישֵׁיהּ עַל כְּרָעוֹהִי וְעַל גַּוֵּיהּ. 
</TD></TR><TR><TD>
<A NAME="294"> </A>
<B>יב,י</B> וְלֹֽא־תוֹתִ֥ירוּ מִמֶּ֖נּוּ עַד־בֹּ֑קֶר וְהַנֹּתָ֥ר מִמֶּ֛נּוּ עַד־בֹּ֖קֶר בָּאֵ֥שׁ תִּשְׂרֹֽפוּ׃
</TD><TD>
וְלָא תַּשְׁאֲרוּן מִנֵּיהּ, עַד צַפְרָא; וּדְיִשְׁתְּאַר מִנֵּיהּ עַד צַפְרָא, בְּנוּרָא תֵּיקְדוּן. 
</TD></TR><TR><TD>
<A NAME="295"> </A>
<B>יב,יא</B> וְכָכָה֮ תֹּֽאכְל֣וּ אֹתוֹ֒ מָתְנֵיכֶ֣ם חֲגֻרִ֔ים נַֽעֲלֵיכֶם֙ בְּרַגְלֵיכֶ֔ם וּמַקֶּלְכֶ֖ם בְּיֶדְכֶ֑ם וַֽאֲכַלְתֶּ֤ם אֹתוֹ֙ בְּחִפָּז֔וֹן פֶּ֥סַח ה֖וּא לַֽיהוָֽה׃
</TD><TD>
וּכְדֵין, תֵּיכְלוּן יָתֵיהּ--חַרְצֵיכוֹן יְהוֹן אֲסִירִין, מְסָנֵיכוֹן בְּרַגְלֵיכוֹן וְחֻטְרֵיכוֹן בְּיַדְכוֹן; וְתֵיכְלוּן יָתֵיהּ בִּבְהִילוּ, פִּסְחָא הוּא קֳדָם יְיָ. 
</TD></TR><TR><TD>
<A NAME="296"> </A>
<B>יב,יב</B> וְעָֽבַרְתִּ֣י בְאֶֽרֶץ־מִצְרַיִם֮ בַּלַּ֣יְלָה הַזֶּה֒ וְהִכֵּיתִ֤י כָל־בְּכוֹר֙ בְּאֶ֣רֶץ מִצְרַ֔יִם מֵֽאָדָ֖ם וְעַד־בְּהֵמָ֑ה וּבְכָל־אֱלֹהֵ֥י מִצְרַ֛יִם אֶֽעֱשֶׂ֥ה שְׁפָטִ֖ים אֲנִ֥י יְהוָֽה׃
</TD><TD>
וְאֶתְגְּלֵי בְּאַרְעָא דְּמִצְרַיִם, בְּלֵילְיָא הָדֵין, וְאֶקְטוֹל כָּל בֻּכְרָא בְּאַרְעָא דְּמִצְרַיִם, מֵאֲנָשָׁא וְעַד בְּעִירָא; וּבְכָל טָעֲוָת מִצְרָאֵי אַעֲבֵיד דִּינִין, אֲנָא יְיָ. 
</TD></TR><TR><TD>
<A NAME="297"> </A>
<B>יב,יג</B> וְהָיָה֩ הַדָּ֨ם לָכֶ֜ם לְאֹ֗ת עַ֤ל הַבָּתִּים֙ אֲשֶׁ֣ר אַתֶּ֣ם שָׁ֔ם וְרָאִ֨יתִי֙ אֶת־הַדָּ֔ם וּפָֽסַחְתִּ֖י עֲלֵכֶ֑ם וְלֹֽא־יִֽהְיֶ֨ה בָכֶ֥ם נֶ֨גֶף֙ לְמַשְׁחִ֔ית בְּהַכֹּתִ֖י בְּאֶ֥רֶץ מִצְרָֽיִם׃
</TD><TD>
וִיהֵי דְּמָא לְכוֹן לְאָת, עַל בָּתַּיָּא דְּאַתּוּן תַּמָּן, וְאֶחְזֵי יָת דְּמָא, וַאֲחוּס עֲלֵיכוֹן; וְלָא יְהֵי בְּכוֹן מוֹתָא לְחַבָּלָא, בְּמִקְטְלִי בְּאַרְעָא דְּמִצְרָיִם. 
</TD></TR><TR><TD>
<A NAME="298"> </A>
<B>יב,יד</B> וְהָיָה֩ הַיּ֨וֹם הַזֶּ֤ה לָכֶם֙ לְזִכָּר֔וֹן וְחַגֹּתֶ֥ם אֹת֖וֹ חַ֣ג לַֽיהוָ֑ה לְדֹרֹ֣תֵיכֶ֔ם חֻקַּ֥ת עוֹלָ֖ם תְּחָגֻּֽהוּ׃
</TD><TD>
וִיהֵי יוֹמָא הָדֵין לְכוֹן לְדֻכְרָנָא, וְתֵיחֲגוּן יָתֵיהּ חַגָּא קֳדָם יְיָ:  לְדָרֵיכוֹן, קְיָם עָלַם תֵּיחֲגוּנֵּיהּ. 
</TD></TR><TR><TD>
<A NAME="299"> </A>
<B>יב,טו</B> שִׁבְעַ֤ת יָמִים֙ מַצּ֣וֹת תֹּאכֵ֔לוּ אַ֚ךְ בַּיּ֣וֹם הָֽרִאשׁ֔וֹן תַּשְׁבִּ֥יתוּ שְּׂאֹ֖ר מִבָּֽתֵּיכֶ֑ם כִּ֣י ׀ כָּל־אֹכֵ֣ל חָמֵ֗ץ וְנִכְרְתָ֞ה הַנֶּ֤פֶשׁ הַהִוא֙ מִיִּשְׂרָאֵ֔ל מִיּ֥וֹם הָֽרִאשֹׁ֖ן עַד־י֥וֹם הַשְּׁבִעִֽי׃
</TD><TD>
שִׁבְעָא יוֹמִין, פַּטִּירָא תֵּיכְלוּן--בְּרַם בְּיוֹמָא קַדְמָאָה, תְּבַטְּלוּן חֲמִירָא מִבָּתֵּיכוֹן:  אֲרֵי כָּל דְּיֵיכוֹל חֲמִיעַ, וְיִשְׁתֵּיצֵי אֲנָשָׁא הַהוּא מִיִּשְׂרָאֵל--מִיּוֹמָא קַדְמָאָה, עַד יוֹמָא שְׁבִיעָאָה. 
</TD></TR><TR><TD>
<A NAME="300"> </A>
<B>יב,טז</B> וּבַיּ֤וֹם הָֽרִאשׁוֹן֙ מִקְרָא־קֹ֔דֶשׁ וּבַיּוֹם֙ הַשְּׁבִיעִ֔י מִקְרָא־קֹ֖דֶשׁ יִֽהְיֶ֣ה לָכֶ֑ם כָּל־מְלָאכָה֙ לֹֽא־יֵעָשֶׂ֣ה בָהֶ֔ם אַ֚ךְ אֲשֶׁ֣ר יֵֽאָכֵ֣ל לְכָל־נֶ֔פֶשׁ ה֥וּא לְבַדּ֖וֹ יֵֽעָשֶׂ֥ה לָכֶֽם׃
</TD><TD>
וּבְיוֹמָא קַדְמָאָה, מְעָרַע קַדִּישׁ, וּבְיוֹמָא שְׁבִיעָאָה, מְעָרַע קַדִּישׁ יְהֵי לְכוֹן:  כָּל עֲבִידָא, לָא יִתְעֲבֵיד בְּהוֹן--בְּרַם מָא דְּמִתְאֲכִיל לְכָל נְפַשׁ, הוּא בִּלְחוֹדוֹהִי יִתְעֲבֵיד לְכוֹן. 
</TD></TR><TR><TD>
<A NAME="301"> </A>
<B>יב,יז</B> וּשְׁמַרְתֶּם֮ אֶת־הַמַּצּוֹת֒ כִּ֗י בְּעֶ֨צֶם֙ הַיּ֣וֹם הַזֶּ֔ה הוֹצֵ֥אתִי אֶת־צִבְאֽוֹתֵיכֶ֖ם מֵאֶ֣רֶץ מִצְרָ֑יִם וּשְׁמַרְתֶּ֞ם אֶת־הַיּ֥וֹם הַזֶּ֛ה לְדֹרֹֽתֵיכֶ֖ם חֻקַּ֥ת עוֹלָֽם׃
</TD><TD>
וְתִטְּרוּן, יָת פַּטִּירָא, אֲרֵי בִּכְרַן יוֹמָא הָדֵין, אַפֵּיקִית יָת חֵילֵיכוֹן מֵאַרְעָא דְּמִצְרָיִם; וְתִטְּרוּן יָת יוֹמָא הָדֵין, לְדָרֵיכוֹן--קְיָם עָלַם. 
</TD></TR><TR><TD>
<A NAME="302"> </A>
<B>יב,יח</B> בָּֽרִאשֹׁ֡ן בְּאַרְבָּעָה֩ עָשָׂ֨ר י֤וֹם לַחֹ֨דֶשׁ֙ בָּעֶ֔רֶב תֹּֽאכְל֖וּ מַצֹּ֑ת עַ֠ד י֣וֹם הָֽאֶחָ֧ד וְעֶשְׂרִ֛ים לַחֹ֖דֶשׁ בָּעָֽרֶב׃
</TD><TD>
בְּנִיסָן בְּאַרְבְּעַת עַסְרָא יוֹמָא לְיַרְחָא, בְּרַמְשָׁא, תֵּיכְלוּן, פַּטִּירָא:  עַד יוֹמָא חַד וְעַסְרִין, לְיַרְחָא--בְּרַמְשָׁא. 
</TD></TR><TR><TD>
<A NAME="303"> </A>
<B>יב,יט</B> שִׁבְעַ֣ת יָמִ֔ים שְׂאֹ֕ר לֹ֥א יִמָּצֵ֖א בְּבָֽתֵּיכֶ֑ם כִּ֣י ׀ כָּל־אֹכֵ֣ל מַחְמֶ֗צֶת וְנִכְרְתָ֞ה הַנֶּ֤פֶשׁ הַהִוא֙ מֵֽעֲדַ֣ת יִשְׂרָאֵ֔ל בַּגֵּ֖ר וּבְאֶזְרַ֥ח הָאָֽרֶץ׃
</TD><TD>
שִׁבְעָא יוֹמִין--חֲמִירָא, לָא יִשְׁתְּכַח בְּבָתֵּיכוֹן:  אֲרֵי כָּל דְּיֵיכוֹל מַחְמְעָא, וְיִשְׁתֵּיצֵי אֲנָשָׁא הַהוּא מִכְּנִשְׁתָּא דְּיִשְׂרָאֵל--בְּגִיּוֹרַיָּא, וּבְיַצִּיבַיָּא דְּאַרְעָא. 
</TD></TR><TR><TD>
<A NAME="304"> </A>
<B>יב,כ</B> כָּל־מַחְמֶ֖צֶת לֹ֣א תֹאכֵ֑לוּ בְּכֹל֙ מוֹשְׁבֹ֣תֵיכֶ֔ם תֹּֽאכְל֖וּ מַצּֽוֹת׃ {פ}
</TD><TD>
כָּל מַחְמְעָא, לָא תֵּיכְלוּן; בְּכֹל, מוֹתְבָנֵיכוֹן, תֵּיכְלוּן, פַּטִּירָא. {פ}
</TD></TR><TR><TD>
<A NAME="305"> </A>
<B>יב,כא</B> וַיִּקְרָ֥א מֹשֶׁ֛ה לְכָל־זִקְנֵ֥י יִשְׂרָאֵ֖ל וַיֹּ֣אמֶר אֲלֵהֶ֑ם מִֽשְׁכ֗וּ וּקְח֨וּ לָכֶ֥ם צֹ֛אן לְמִשְׁפְּחֹֽתֵיכֶ֖ם וְשַֽׁחֲט֥וּ הַפָּֽסַח׃
</TD><TD>
וּקְרָא מֹשֶׁה לְכָל סָבֵי יִשְׂרָאֵל, וַאֲמַר לְהוֹן:  אִתְנְגִידוּ, וְסַבוּ לְכוֹן מִן בְּנֵי עָנָא לְזַרְעֲיָתְכוֹן--וְכוּסוּ פִּסְחָא. 
</TD></TR><TR><TD>
<A NAME="306"> </A>
<B>יב,כב</B> וּלְקַחְתֶּ֞ם אֲגֻדַּ֣ת אֵז֗וֹב וּטְבַלְתֶּם֮ בַּדָּ֣ם אֲשֶׁר־בַּסַּף֒ וְהִגַּעְתֶּ֤ם אֶל־הַמַּשְׁקוֹף֙ וְאֶל־שְׁתֵּ֣י הַמְּזוּזֹ֔ת מִן־הַדָּ֖ם אֲשֶׁ֣ר בַּסָּ֑ף וְאַתֶּ֗ם לֹ֥א תֵֽצְא֛וּ אִ֥ישׁ מִפֶּֽתַח־בֵּית֖וֹ עַד־בֹּֽקֶר׃
</TD><TD>
וְתִסְּבוּן אֲסָרַת אֵיזוֹבָא, וְתִטְבְּלוּן בִּדְמָא דִּבְמָנָא, וְתַדּוֹן לְשָׁקְפָא וְלִתְרֵין סִפַּיָּא, מִן דְּמָא דִּבְמָנָא; וְאַתּוּן, לָא תִּפְּקוּן אֲנָשׁ מִתְּרַע בֵּיתֵיהּ--עַד צַפְרָא. 
</TD></TR><TR><TD>
<A NAME="307"> </A>
<B>יב,כג</B> וְעָבַ֣ר יְהוָה֮ לִנְגֹּ֣ף אֶת־מִצְרַיִם֒ וְרָאָ֤ה אֶת־הַדָּם֙ עַל־הַמַּשְׁק֔וֹף וְעַ֖ל שְׁתֵּ֣י הַמְּזוּזֹ֑ת וּפָסַ֤ח יְהוָה֙ עַל־הַפֶּ֔תַח וְלֹ֤א יִתֵּן֙ הַמַּשְׁחִ֔ית לָבֹ֥א אֶל־בָּֽתֵּיכֶ֖ם לִנְגֹּֽף׃
</TD><TD>
וְיִתְגְּלֵי יְיָ, לְמִמְחֵי יָת מִצְרָאֵי, וְיִחְזֵי יָת דְּמָא עַל שָׁקְפָא, וְעַל תְּרֵין סִפַּיָּא; וְיֵיחוּס יְיָ, עַל תַּרְעָא, וְלָא יִשְׁבּוֹק מְחַבְּלָא, לְמֵיעַל לְבָתֵּיכוֹן לְמִמְחֵי. 
</TD></TR><TR><TD>
<A NAME="308"> </A>
<B>יב,כד</B> וּשְׁמַרְתֶּ֖ם אֶת־הַדָּבָ֣ר הַזֶּ֑ה לְחָק־לְךָ֥ וּלְבָנֶ֖יךָ עַד־עוֹלָֽם׃
</TD><TD>
וְתִטְּרוּן, יָת פִּתְגָמָא הָדֵין, לִקְיָם לָךְ וְלִבְנָךְ, עַד עָלְמָא. 
</TD></TR><TR><TD>
<A NAME="309"> </A>
<B>יב,כה</B> וְהָיָ֞ה כִּֽי־תָבֹ֣אוּ אֶל־הָאָ֗רֶץ אֲשֶׁ֨ר יִתֵּ֧ן יְהוָ֛ה לָכֶ֖ם כַּֽאֲשֶׁ֣ר דִּבֵּ֑ר וּשְׁמַרְתֶּ֖ם אֶת־הָֽעֲבֹדָ֥ה הַזֹּֽאת׃
</TD><TD>
וִיהֵי אֲרֵי תֵּיעֲלוּן לְאַרְעָא, דְּיִתֵּין יְיָ לְכוֹן--כְּמָא דְּמַלֵּיל; וְתִטְּרוּן, יָת פֻּלְחָנָא הָדֵין. 
</TD></TR><TR><TD>
<A NAME="310"> </A>
<B>יב,כו</B> וְהָיָ֕ה כִּֽי־יֹאמְר֥וּ אֲלֵיכֶ֖ם בְּנֵיכֶ֑ם מָ֛ה הָֽעֲבֹדָ֥ה הַזֹּ֖את לָכֶֽם׃
</TD><TD>
וִיהֵי, אֲרֵי יֵימְרוּן לְכוֹן בְּנֵיכוֹן:  מָא פֻּלְחָנָא הָדֵין, לְכוֹן. 
</TD></TR><TR><TD>
<A NAME="311"> </A>
<B>יב,כז</B> וַֽאֲמַרְתֶּ֡ם זֶֽבַח־פֶּ֨סַח ה֜וּא לַֽיהוָ֗ה אֲשֶׁ֣ר פָּ֠סַח עַל־בָּתֵּ֤י בְנֵֽי־יִשְׂרָאֵל֙ בְּמִצְרַ֔יִם בְּנָגְפּ֥וֹ אֶת־מִצְרַ֖יִם וְאֶת־בָּתֵּ֣ינוּ הִצִּ֑יל וַיִּקֹּ֥ד הָעָ֖ם וַיִּֽשְׁתַּחֲוֽוּ׃
</TD><TD>
וְתֵימְרוּן דֵּיבַח חֲיָס הוּא קֳדָם יְיָ, דְּחָס עַל בָּתֵּי בְּנֵי יִשְׂרָאֵל בְּמִצְרַיִם, כַּד מְחָא יָת מִצְרָאֵי, וְיָת בָּתַּנָא שֵׁיזֵיב; וּכְרַע עַמָּא, וּסְגִידוּ. 
</TD></TR><TR><TD>
<A NAME="312"> </A>
<B>יב,כח</B> וַיֵּֽלְכ֥וּ וַֽיַּעֲשׂ֖וּ בְּנֵ֣י יִשְׂרָאֵ֑ל כַּֽאֲשֶׁ֨ר צִוָּ֧ה יְהוָ֛ה אֶת־מֹשֶׁ֥ה וְאַֽהֲרֹ֖ן כֵּ֥ן עָשֽׂוּ׃ {ס}
</TD><TD>
וַאֲזַלוּ וַעֲבַדוּ, בְּנֵי יִשְׂרָאֵל:  כְּמָא דְּפַקֵּיד יְיָ יָת מֹשֶׁה וְאַהֲרוֹן, כֵּין עֲבַדוּ. {ס}
</TD></TR><TR><TD>
<A NAME="313"> </A>
<B>יב,כט</B> וַיְהִ֣י ׀ בַּֽחֲצִ֣י הַלַּ֗יְלָה וַֽיהוָה֮ הִכָּ֣ה כָל־בְּכוֹר֮ בְּאֶ֣רֶץ מִצְרַיִם֒ מִבְּכֹ֤ר פַּרְעֹה֙ הַיֹּשֵׁ֣ב עַל־כִּסְא֔וֹ עַ֚ד בְּכ֣וֹר הַשְּׁבִ֔י אֲשֶׁ֖ר בְּבֵ֣ית הַבּ֑וֹר וְכֹ֖ל בְּכ֥וֹר בְּהֵמָֽה׃
</TD><TD>
וַהֲוָה בְּפַלְגוּת לֵילְיָא, וַייָ קְטַל כָּל בֻּכְרָא בְּאַרְעָא דְּמִצְרַיִם, מִבֻּכְרָא דְּפַרְעֹה דַּעֲתִיד לְמִתַּב עַל כֻּרְסֵי מַלְכוּתֵיהּ, עַד בֻּכְרָא דְּשִׁבְיָא דִּבְבֵית אֲסִירֵי; וְכֹל, בֻּכְרָא דִּבְעִירָא. 
</TD></TR><TR><TD>
<A NAME="314"> </A>
<B>יב,ל</B> וַיָּ֨קָם פַּרְעֹ֜ה לַ֗יְלָה ה֤וּא וְכָל־עֲבָדָיו֙ וְכָל־מִצְרַ֔יִם וַתְּהִ֛י צְעָקָ֥ה גְדֹלָ֖ה בְּמִצְרָ֑יִם כִּֽי־אֵ֣ין בַּ֔יִת אֲשֶׁ֥ר אֵֽין־שָׁ֖ם מֵֽת׃
</TD><TD>
וְקָם פַּרְעֹה בְּלֵילְיָא, הוּא וְכָל עַבְדּוֹהִי וְכָל מִצְרָאֵי, וַהֲוָת צְוַחְתָּא רַבְּתָא, בְּמִצְרָיִם:  אֲרֵי לֵית בֵּיתָא תַּמָּן, דְּלָא הֲוָה בֵּיהּ מִיתָא. 
</TD></TR><TR><TD>
<A NAME="315"> </A>
<B>יב,לא</B> וַיִּקְרָא֩ לְמֹשֶׁ֨ה וּֽלְאַהֲרֹ֜ן לַ֗יְלָה וַיֹּ֨אמֶר֙ ק֤וּמוּ צְּאוּ֙ מִתּ֣וֹךְ עַמִּ֔י גַּם־אַתֶּ֖ם גַּם־בְּנֵ֣י יִשְׂרָאֵ֑ל וּלְכ֛וּ עִבְד֥וּ אֶת־יְהוָ֖ה כְּדַבֶּרְכֶֽם׃
</TD><TD>
וּקְרָא לְמֹשֶׁה וּלְאַהֲרוֹן בְּלֵילְיָא, וַאֲמַר קוּמוּ פּוּקוּ מִגּוֹ עַמִּי--אַף אַתּוּן, אַף בְּנֵי יִשְׂרָאֵל; וְאִיזִילוּ פְּלַחוּ קֳדָם יְיָ, כְּמָא דַּהֲוֵיתוֹן אָמְרִין. 
</TD></TR><TR><TD>
<A NAME="316"> </A>
<B>יב,לב</B> גַּם־צֹֽאנְכֶ֨ם גַּם־בְּקַרְכֶ֥ם קְח֛וּ כַּֽאֲשֶׁ֥ר דִּבַּרְתֶּ֖ם וָלֵ֑כוּ וּבֵֽרַכְתֶּ֖ם גַּם־אֹתִֽי׃
</TD><TD>
אַף עָנְכוֹן אַף תּוֹרֵיכוֹן דְּבַרוּ כְּמָא דְּמַלֵּילְתּוּן, וְאִיזִילוּ; וְצַלּוֹ, אַף עֲלָי. 
</TD></TR><TR><TD>
<A NAME="317"> </A>
<B>יב,לג</B> וַתֶּֽחֱזַ֤ק מִצְרַ֨יִם֙ עַל־הָעָ֔ם לְמַהֵ֖ר לְשַׁלְּחָ֣ם מִן־הָאָ֑רֶץ כִּ֥י אָֽמְר֖וּ כֻּלָּ֥נוּ מֵתִֽים׃
</TD><TD>
וּתְקִיפוּ מִצְרָאֵי עַל עַמָּא, לְאוֹחָאָה לְשַׁלָּחוּתְהוֹן מִן אַרְעָא:  אֲרֵי אֲמַרוּ, כֻּלַּנָא מָיְתִין. 
</TD></TR><TR><TD>
<A NAME="318"> </A>
<B>יב,לד</B> וַיִּשָּׂ֥א הָעָ֛ם אֶת־בְּצֵק֖וֹ טֶ֣רֶם יֶחְמָ֑ץ מִשְׁאֲרֹתָ֛ם צְרֻרֹ֥ת בְּשִׂמְלֹתָ֖ם עַל־שִׁכְמָֽם׃
</TD><TD>
וּנְטַל עַמָּא יָת לֵישְׁהוֹן, עַד לָא חֲמַע; מוֹתַר אָצְוָתְהוֹן צְרִיר בִּלְבוּשֵׁיהוֹן, עַל כַּתְפֵיהוֹן. 
</TD></TR><TR><TD>
<A NAME="319"> </A>
<B>יב,לה</B> וּבְנֵֽי־יִשְׂרָאֵ֥ל עָשׂ֖וּ כִּדְבַ֣ר מֹשֶׁ֑ה וַֽיִּשְׁאֲלוּ֙ מִמִּצְרַ֔יִם כְּלֵי־כֶ֛סֶף וּכְלֵ֥י זָהָ֖ב וּשְׂמָלֹֽת׃
</TD><TD>
וּבְנֵי יִשְׂרָאֵל עֲבַדוּ, כְּפִתְגָמָא דְּמֹשֶׁה; וּשְׁאִילוּ, מִמִּצְרַיִם, מָנִין דִּכְסַף וּמָנִין דִּדְהַב, וּלְבוּשִׁין. 
</TD></TR><TR><TD>
<A NAME="320"> </A>
<B>יב,לו</B> וַֽיהוָ֞ה נָתַ֨ן אֶת־חֵ֥ן הָעָ֛ם בְּעֵינֵ֥י מִצְרַ֖יִם וַיַּשְׁאִל֑וּם וַֽיְנַצְּל֖וּ אֶת־מִצְרָֽיִם׃ {פ}
</TD><TD>
וַייָ יְהַב יָת עַמָּא לְרַחֲמִין, בְּעֵינֵי מִצְרָאֵי--וְאַשְׁאִילוּנוּן; וְרוֹקִינוּ, יָת מִצְרָיִם. {פ}
</TD></TR><TR><TD>
<A NAME="321"> </A>
<B>יב,לז</B> וַיִּסְע֧וּ בְנֵֽי־יִשְׂרָאֵ֛ל מֵֽרַעְמְסֵ֖ס סֻכֹּ֑תָה כְּשֵׁשׁ־מֵא֨וֹת אֶ֧לֶף רַגְלִ֛י הַגְּבָרִ֖ים לְבַ֥ד מִטָּֽף׃
</TD><TD>
וּנְטַלוּ בְּנֵי יִשְׂרָאֵל מֵרַעְמְסֵס, לְסֻכּוֹת, כְּשֵׁית מְאָה אַלְפִין גֻּבְרָא, רִגְלָאָה בָּר מִטַּפְלָא. 
</TD></TR><TR><TD>
<A NAME="322"> </A>
<B>יב,לח</B> וְגַם־עֵ֥רֶב רַ֖ב עָלָ֣ה אִתָּ֑ם וְצֹ֣אן וּבָקָ֔ר מִקְנֶ֖ה כָּבֵ֥ד מְאֹֽד׃
</TD><TD>
וְאַף נֻכְרָאִין סַגִּיאִין, סְלִיקוּ עִמְּהוֹן, וְעָנָא וְתוֹרֵי, בְּעִירָא סַגִּי לַחְדָּא. 
</TD></TR><TR><TD>
<A NAME="323"> </A>
<B>יב,לט</B> וַיֹּאפ֨וּ אֶת־הַבָּצֵ֜ק אֲשֶׁ֨ר הוֹצִ֧יאוּ מִמִּצְרַ֛יִם עֻגֹ֥ת מַצּ֖וֹת כִּ֣י לֹ֣א חָמֵ֑ץ כִּֽי־גֹרְשׁ֣וּ מִמִּצְרַ֗יִם וְלֹ֤א יָֽכְלוּ֙ לְהִתְמַהְמֵ֔הַּ וְגַם־צֵדָ֖ה לֹֽא־עָשׂ֥וּ לָהֶֽם׃
</TD><TD>
וַאֲפוֹ יָת לֵישָׁא דְּאַפִּיקוּ מִמִּצְרַיִם, גְּרִיצָן פַּטִּירָן--אֲרֵי לָא חֲמַע:  אֲרֵי אִתָּרַכוּ מִמִּצְרַיִם, וְלָא יְכִילוּ לְאִתְעַכָּבָא, וְאַף זְוָדִין, לָא עֲבַדוּ לְהוֹן. 
</TD></TR><TR><TD>
<A NAME="324"> </A>
<B>יב,מ</B> וּמוֹשַׁב֙ בְּנֵ֣י יִשְׂרָאֵ֔ל אֲשֶׁ֥ר יָֽשְׁב֖וּ בְּמִצְרָ֑יִם שְׁלֹשִׁ֣ים שָׁנָ֔ה וְאַרְבַּ֥ע מֵא֖וֹת שָׁנָֽה׃
</TD><TD>
וּמוֹתַב בְּנֵי יִשְׂרָאֵל, דִּיתִיבוּ בְּמִצְרָיִם--אַרְבַּע מְאָה, וּתְלָתִין שְׁנִין. 
</TD></TR><TR><TD>
<A NAME="325"> </A>
<B>יב,מא</B> וַיְהִ֗י מִקֵּץ֙ שְׁלֹשִׁ֣ים שָׁנָ֔ה וְאַרְבַּ֥ע מֵא֖וֹת שָׁנָ֑ה וַיְהִ֗י בְּעֶ֨צֶם֙ הַיּ֣וֹם הַזֶּ֔ה יָ֥צְא֛וּ כָּל־צִבְא֥וֹת יְהוָ֖ה מֵאֶ֥רֶץ מִצְרָֽיִם׃
</TD><TD>
וַהֲוָה, מִסּוֹף אַרְבַּע מְאָה, וּתְלָתִין, שְׁנִין; וַהֲוָה, בִּכְרַן יוֹמָא הָדֵין, נְפַקוּ כָּל חֵילַיָּא דַּייָ, מֵאַרְעָא דְּמִצְרָיִם. 
</TD></TR><TR><TD>
<A NAME="326"> </A>
<B>יב,מב</B> לֵ֣יל שִׁמֻּרִ֥ים הוּא֙ לַֽיהוָ֔ה לְהֽוֹצִיאָ֖ם מֵאֶ֣רֶץ מִצְרָ֑יִם הֽוּא־הַלַּ֤יְלָה הַזֶּה֙ לַֽיהוָ֔ה שִׁמֻּרִ֛ים לְכָל־בְּנֵ֥י יִשְׂרָאֵ֖ל לְדֹֽרֹתָֽם׃ {פ}
</TD><TD>
לֵילֵי נְטִיר הוּא קֳדָם יְיָ, לְאַפָּקוּתְהוֹן מֵאַרְעָא דְּמִצְרָיִם:  הוּא לֵילְיָא הָדֵין קֳדָם יְיָ, נְטִיר לְכָל בְּנֵי יִשְׂרָאֵל לְדָרֵיהוֹן. {פ}
</TD></TR><TR><TD>
<A NAME="327"> </A>
<B>יב,מג</B> וַיֹּ֤אמֶר יְהוָה֙ אֶל־מֹשֶׁ֣ה וְאַֽהֲרֹ֔ן זֹ֖את חֻקַּ֣ת הַפָּ֑סַח כָּל־בֶּן־נֵכָ֖ר לֹא־יֹ֥אכַל בּֽוֹ׃
</TD><TD>
וַאֲמַר יְיָ לְמֹשֶׁה וְאַהֲרוֹן, דָּא גְּזֵירַת פִּסְחָא:  כָּל בַּר יִשְׂרָאֵל דְּיִשְׁתַּמַּד, לָא יֵיכוֹל בֵּיהּ. 
</TD></TR><TR><TD>
<A NAME="328"> </A>
<B>יב,מד</B> וְכָל־עֶ֥בֶד אִ֖ישׁ מִקְנַת־כָּ֑סֶף וּמַלְתָּ֣ה אֹת֔וֹ אָ֖ז יֹ֥אכַל בּֽוֹ׃
</TD><TD>
וְכָל עֶבֶד גְּבַר, זְבִין כַּסְפָּא--וְתִגְזַר יָתֵיהּ, בְּכֵין יֵיכוֹל בֵּיהּ. 
</TD></TR><TR><TD>
<A NAME="329"> </A>
<B>יב,מה</B> תּוֹשָׁ֥ב וְשָׂכִ֖יר לֹא־יֹ֥אכַל בּֽוֹ׃
</TD><TD>
תּוֹתָבָא וַאֲגִירָא, לָא יֵיכוֹל בֵּיהּ. 
</TD></TR><TR><TD>
<A NAME="330"> </A>
<B>יב,מו</B> בְּבַ֤יִת אֶחָד֙ יֵֽאָכֵ֔ל לֹֽא־תוֹצִ֧יא מִן־הַבַּ֛יִת מִן־הַבָּשָׂ֖ר ח֑וּצָה וְעֶ֖צֶם לֹ֥א תִשְׁבְּרוּ־בֽוֹ׃
</TD><TD>
בַּחֲבוּרָא חֲדָא יִתְאֲכִיל, לָא תַּפְּקוּן מִן בֵּיתָא מִן בִּסְרָא לְבָרָא; וְגַרְמָא, לָא תִּתְבְּרוּן בֵּיהּ. 
</TD></TR><TR><TD>
<A NAME="331"> </A>
<B>יב,מז</B> כָּל־עֲדַ֥ת יִשְׂרָאֵ֖ל יַֽעֲשׂ֥וּ אֹתֽוֹ׃
</TD><TD>
כָּל כְּנִשְׁתָּא דְּיִשְׂרָאֵל, יַעְבְּדוּן יָתֵיהּ. 
</TD></TR><TR><TD>
<A NAME="332"> </A>
<B>יב,מח</B> וְכִֽי־יָג֨וּר אִתְּךָ֜ גֵּ֗ר וְעָ֣שָׂה פֶסַח֮ לַֽיהוָה֒ הִמּ֧וֹל ל֣וֹ כָל־זָכָ֗ר וְאָז֙ יִקְרַ֣ב לַֽעֲשֹׂת֔וֹ וְהָיָ֖ה כְּאֶזְרַ֣ח הָאָ֑רֶץ וְכָל־עָרֵ֖ל לֹֽא־יֹ֥אכַל בּֽוֹ׃
</TD><TD>
וַאֲרֵי יִתְגַיַּר עִמְּכוֹן גִּיּוֹרָא, וְיַעֲבֵיד פִּסְחָא קֳדָם יְיָ--מִגְזַר לֵיהּ כָּל דְּכוּרָא וּבְכֵין יִקְרַב לְמִעְבְּדֵיהּ, וִיהֵי כְּיַצִּיבֵי אַרְעָא; וְכָל עַרְלָא, לָא יֵיכוֹל בֵּיהּ. 
</TD></TR><TR><TD>
<A NAME="333"> </A>
<B>יב,מט</B> תּוֹרָ֣ה אַחַ֔ת יִֽהְיֶ֖ה לָֽאֶזְרָ֑ח וְלַגֵּ֖ר הַגָּ֥ר בְּתֽוֹכְכֶֽם׃
</TD><TD>
אוֹרָיְתָא חֲדָא, תְּהֵי לְיַצִּיבַיָּא, וּלְגִיּוֹרַיָּא, דְּיִתְגַיְּרוּן בֵּינֵיכוֹן. 
</TD></TR><TR><TD>
<A NAME="334"> </A>
<B>יב,נ</B> וַֽיַּעֲשׂ֖וּ כָּל־בְּנֵ֣י יִשְׂרָאֵ֑ל כַּֽאֲשֶׁ֨ר צִוָּ֧ה יְהוָ֛ה אֶת־מֹשֶׁ֥ה וְאֶֽת־אַהֲרֹ֖ן כֵּ֥ן עָשֽׂוּ׃ {ס}
</TD><TD>
וַעֲבַדוּ, כָּל בְּנֵי יִשְׂרָאֵל:  כְּמָא דְּפַקֵּיד יְיָ יָת מֹשֶׁה וְיָת אַהֲרוֹן, כֵּין עֲבַדוּ. {ס}
</TD></TR><TR><TD>
<A NAME="335"> </A>
<B>יב,נא</B> וַיְהִ֕י בְּעֶ֖צֶם הַיּ֣וֹם הַזֶּ֑ה הוֹצִ֨יא יְהוָ֜ה אֶת־בְּנֵ֧י יִשְׂרָאֵ֛ל מֵאֶ֥רֶץ מִצְרַ֖יִם עַל־צִבְאֹתָֽם׃ {פ}
</TD><TD>
וַהֲוָה, בִּכְרַן יוֹמָא הָדֵין:  אַפֵּיק יְיָ יָת בְּנֵי יִשְׂרָאֵל, מֵאַרְעָא דְּמִצְרַיִם--עַל חֵילֵיהוֹן. {פ}
</TD></TR><TR><TD>
<A NAME="336"> </A>
<B>יג,א</B> וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃
</TD><TD>
וּמַלֵּיל יְיָ, עִם מֹשֶׁה לְמֵימַר. 
</TD></TR><TR><TD>
<A NAME="337"> </A>
<B>יג,ב</B> קַדֶּשׁ־לִ֨י כָל־בְּכ֜וֹר פֶּ֤טֶר כָּל־רֶ֨חֶם֙ בִּבְנֵ֣י יִשְׂרָאֵ֔ל בָּֽאָדָ֖ם וּבַבְּהֵמָ֑ה לִ֖י הֽוּא׃
</TD><TD>
אַקְדֵּישׁ קֳדָמַי כָּל בֻּכְרָא פָּתַח כָּל וַלְדָּא, בִּבְנֵי יִשְׂרָאֵל--בַּאֲנָשָׁא, וּבִבְעִירָא:  דִּילִי, הוּא. 
</TD></TR><TR><TD>
<A NAME="338"> </A>
<B>יג,ג</B> וַיֹּ֨אמֶר מֹשֶׁ֜ה אֶל־הָעָ֗ם זָכ֞וֹר אֶת־הַיּ֤וֹם הַזֶּה֙ אֲשֶׁ֨ר יְצָאתֶ֤ם מִמִּצְרַ֨יִם֙ מִבֵּ֣ית עֲבָדִ֔ים כִּ֚י בְּחֹ֣זֶק יָ֔ד הוֹצִ֧יא יְהוָ֛ה אֶתְכֶ֖ם מִזֶּ֑ה וְלֹ֥א יֵֽאָכֵ֖ל חָמֵֽץ׃
</TD><TD>
וַאֲמַר מֹשֶׁה לְעַמָּא, הֲווֹ דְּכִירִין יָת יוֹמָא הָדֵין דִּנְפַקְתּוּן מִמִּצְרַיִם מִבֵּית עַבְדּוּתָא, אֲרֵי בִּתְקוֹף יַד, אַפֵּיק יְיָ יָתְכוֹן מִכָּא; וְלָא יִתְאֲכִיל, חֲמִיעַ. 
</TD></TR><TR><TD>
<A NAME="339"> </A>
<B>יג,ד</B> הַיּ֖וֹם אַתֶּ֣ם יֹֽצְאִ֑ים בְּחֹ֖דֶשׁ הָֽאָבִֽיב׃
</TD><TD>
יוֹמָא דֵּין, אַתּוּן נָפְקִין, בְּיַרְחָא, דַּאֲבִיבָא. 
</TD></TR><TR><TD>
<A NAME="340"> </A>
<B>יג,ה</B> וְהָיָ֣ה כִֽי־יְבִֽיאֲךָ֣ יְהוָ֡ה אֶל־אֶ֣רֶץ הַֽ֠כְּנַעֲנִי וְהַֽחִתִּ֨י וְהָֽאֱמֹרִ֜י וְהַֽחִוִּ֣י וְהַיְבוּסִ֗י אֲשֶׁ֨ר נִשְׁבַּ֤ע לַֽאֲבֹתֶ֨יךָ֙ לָ֣תֶת לָ֔ךְ אֶ֛רֶץ זָבַ֥ת חָלָ֖ב וּדְבָ֑שׁ וְעָֽבַדְתָּ֛ אֶת־הָֽעֲבֹדָ֥ה הַזֹּ֖את בַּחֹ֥דֶשׁ הַזֶּֽה׃
</TD><TD>
וִיהֵי אֲרֵי יַעֵילִנָּךְ יְיָ לַאֲרַע כְּנַעֲנָאֵי וְחִתָּאֵי וֶאֱמוֹרָאֵי וְחִוָּאֵי וִיבוּסָאֵי, דְּקַיֵּים לַאֲבָהָתָךְ לְמִתַּן לָךְ, אֲרַע עָבְדָא חֲלָב, וּדְבַשׁ; וְתִפְלַח יָת פֻּלְחָנָא הָדָא, בְּיַרְחָא הָדֵין. 
</TD></TR><TR><TD>
<A NAME="341"> </A>
<B>יג,ו</B> שִׁבְעַ֥ת יָמִ֖ים תֹּאכַ֣ל מַצֹּ֑ת וּבַיּוֹם֙ הַשְּׁבִיעִ֔י חַ֖ג לַֽיהוָֽה׃
</TD><TD>
שִׁבְעָא יוֹמִין, תֵּיכוֹל פַּטִּירָא; וּבְיוֹמָא, שְׁבִיעָאָה, חַגָּא, קֳדָם יְיָ. 
</TD></TR><TR><TD>
<A NAME="342"> </A>
<B>יג,ז</B> מַצּוֹת֙ יֵֽאָכֵ֔ל אֵ֖ת שִׁבְעַ֣ת הַיָּמִ֑ים וְלֹֽא־יֵרָאֶ֨ה לְךָ֜ חָמֵ֗ץ וְלֹֽא־יֵרָאֶ֥ה לְךָ֛ שְׂאֹ֖ר בְּכָל־גְּבֻלֶֽךָ׃
</TD><TD>
פַּטִּירָא, יִתְאֲכִיל, יָת, שִׁבְעָא יוֹמִין; וְלָא יִתַּחְזֵי לָךְ חֲמִיעַ, וְלָא יִתַּחְזֵי לָךְ חֲמִיר--בְּכָל תְּחוּמָךְ. 
</TD></TR><TR><TD>
<A NAME="343"> </A>
<B>יג,ח</B> וְהִגַּדְתָּ֣ לְבִנְךָ֔ בַּיּ֥וֹם הַה֖וּא לֵאמֹ֑ר בַּֽעֲב֣וּר זֶ֗ה עָשָׂ֤ה יְהוָה֙ לִ֔י בְּצֵאתִ֖י מִמִּצְרָֽיִם׃
</TD><TD>
וּתְחַוֵּי לִבְרָךְ, בְּיוֹמָא הַהוּא לְמֵימַר:  בְּדִיל דָּא, עֲבַד יְיָ לִי, בְּמִפְּקִי, מִמִּצְרָיִם. 
</TD></TR><TR><TD>
<A NAME="344"> </A>
<B>יג,ט</B> וְהָיָה֩ לְךָ֨ לְא֜וֹת עַל־יָֽדְךָ֗ וּלְזִכָּרוֹן֙ בֵּ֣ין עֵינֶ֔יךָ לְמַ֗עַן תִּֽהְיֶ֛ה תּוֹרַ֥ת יְהוָ֖ה בְּפִ֑יךָ כִּ֚י בְּיָ֣ד חֲזָקָ֔ה הוֹצִֽאֲךָ֥ יְהוָ֖ה מִמִּצְרָֽיִם׃
</TD><TD>
וִיהֵי לָךְ לְאָת עַל יְדָךְ, וּלְדֻכְרָן בֵּין עֵינָךְ, בְּדִיל דִּתְהֵי אוֹרָיְתָא דַּייָ, בְּפֻמָּךְ:  אֲרֵי בְּיַד תַּקִּיפָא, אַפְּקָךְ יְיָ מִמִּצְרָיִם. 
</TD></TR><TR><TD>
<A NAME="345"> </A>
<B>יג,י</B> וְשָֽׁמַרְתָּ֛ אֶת־הַחֻקָּ֥ה הַזֹּ֖את לְמֽוֹעֲדָ֑הּ מִיָּמִ֖ים יָמִֽימָה׃ {פ}
</TD><TD>
וְתִטַּר יָת קְיָמָא הָדֵין, בְּזִמְנֵיהּ, מִזְּמָן, לִזְמָן. {פ}
</TD></TR><TR><TD>
<A NAME="346"> </A>
<B>יג,יא</B> וְהָיָ֞ה כִּֽי־יְבִֽאֲךָ֤ יְהוָה֙ אֶל־אֶ֣רֶץ הַֽכְּנַעֲנִ֔י כַּֽאֲשֶׁ֛ר נִשְׁבַּ֥ע לְךָ֖ וְלַֽאֲבֹתֶ֑יךָ וּנְתָנָ֖הּ לָֽךְ׃
</TD><TD>
וִיהֵי אֲרֵי יַעֵילִנָּךְ יְיָ, לַאֲרַע כְּנַעֲנָאֵי, כְּמָא דְּקַיֵּים לָךְ, וְלַאֲבָהָתָךְ; וְיִתְּנַהּ, לָךְ. 
</TD></TR><TR><TD>
<A NAME="347"> </A>
<B>יג,יב</B> וְהַֽעֲבַרְתָּ֥ כָל־פֶּֽטֶר־רֶ֖חֶם לַֽיהוָ֑ה וְכָל־פֶּ֣טֶר ׀ שֶׁ֣גֶר בְּהֵמָ֗ה אֲשֶׁ֨ר יִֽהְיֶ֥ה לְךָ֛ הַזְּכָרִ֖ים לַֽיהוָֽה׃
</TD><TD>
וְתַעְבַּר כָּל פָּתַח וַלְדָּא, קֳדָם יְיָ; וְכָל פָּתַח וְלַד בְּעִירָא, דִּיהוֹן לָךְ דִּכְרִין--תַּקְדֵּישׁ קֳדָם יְיָ. 
</TD></TR><TR><TD>
<A NAME="348"> </A>
<B>יג,יג</B> וְכָל־פֶּ֤טֶר חֲמֹר֙ תִּפְדֶּ֣ה בְשֶׂ֔ה וְאִם־לֹ֥א תִפְדֶּ֖ה וַֽעֲרַפְתּ֑וֹ וְכֹ֨ל בְּכ֥וֹר אָדָ֛ם בְּבָנֶ֖יךָ תִּפְדֶּֽה׃
</TD><TD>
וְכָל בֻּכְרָא דִּחְמָרָא תִּפְרוּק בְּאִמְּרָא, וְאִם לָא תִּפְרוּק וְתִקְפֵיהּ; וְכֹל בֻּכְרָא דַּאֲנָשָׁא בִּבְנָךְ, תִּפְרוּק. 
</TD></TR><TR><TD>
<A NAME="349"> </A>
<B>יג,יד</B> וְהָיָ֞ה כִּֽי־יִשְׁאָלְךָ֥ בִנְךָ֛ מָחָ֖ר לֵאמֹ֣ר מַה־זֹּ֑את וְאָֽמַרְתָּ֣ אֵלָ֔יו בְּחֹ֣זֶק יָ֗ד הֽוֹצִיאָ֧נוּ יְהוָ֛ה מִמִּצְרַ֖יִם מִבֵּ֥ית עֲבָדִֽים׃
</TD><TD>
וִיהֵי אֲרֵי יִשְׁאֲלִנָּךְ בְּרָךְ, מְחַר--לְמֵימַר מָא דָּא:  וְתֵימַר לֵיהּ--בִּתְקוֹף יַד אַפְּקַנָא יְיָ מִמִּצְרַיִם, מִבֵּית עַבְדּוּתָא. 
</TD></TR><TR><TD>
<A NAME="350"> </A>
<B>יג,טו</B> וַיְהִ֗י כִּֽי־הִקְשָׁ֣ה פַרְעֹה֮ לְשַׁלְּחֵנוּ֒ וַיַּֽהֲרֹ֨ג יְהוָ֤ה כָּל־בְּכוֹר֙ בְּאֶ֣רֶץ מִצְרַ֔יִם מִבְּכֹ֥ר אָדָ֖ם וְעַד־בְּכ֣וֹר בְּהֵמָ֑ה עַל־כֵּן֩ אֲנִ֨י זֹבֵ֜חַ לַֽיהוָ֗ה כָּל־פֶּ֤טֶר רֶ֨חֶם֙ הַזְּכָרִ֔ים וְכָל־בְּכ֥וֹר בָּנַ֖י אֶפְדֶּֽה׃
</TD><TD>
וַהֲוָה, כַּד אַקְשִׁי פַּרְעֹה לְשַׁלָּחוּתַנָא, וּקְטַל יְיָ כָּל בֻּכְרָא בְּאַרְעָא דְּמִצְרַיִם, מִבֻּכְרָא דַּאֲנָשָׁא וְעַד בֻּכְרָא דִּבְעִירָא; עַל כֵּין אֲנָא דָּבַח קֳדָם יְיָ, כָּל פָּתַח וְלַד דִּכְרַיָּא, וְכָל בֻּכְרָא דִּבְנַי, אֶפְרוּק. 
</TD></TR><TR><TD>
<A NAME="351"> </A>
<B>יג,טז</B> וְהָיָ֤ה לְאוֹת֙ עַל־יָ֣דְכָ֔ה וּלְטֽוֹטָפֹ֖ת בֵּ֣ין עֵינֶ֑יךָ כִּ֚י בְּחֹ֣זֶק יָ֔ד הֽוֹצִיאָ֥נוּ יְהוָ֖ה מִמִּצְרָֽיִם׃ {ס}
</TD><TD>
וִיהֵי לְאָת עַל יְדָךְ, וְלִתְפִלִּין בֵּין עֵינָךְ:  אֲרֵי בִּתְקוֹף יַד, אַפְּקַנָא יְיָ מִמִּצְרָיִם. {ס}
</TD></TR>
</TABLE>
</DIV></BODY></HTML>
