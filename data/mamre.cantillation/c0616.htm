<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="c.css" TYPE="text/css">
<TITLE>תנ"ך - יהושוע פרק טז</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
יהושוע - פרק
<A HREF="c0601.htm">א</A>
<A HREF="c0602.htm">ב</A>
<A HREF="c0603.htm">ג</A>
<A HREF="c0604.htm">ד</A>
<A HREF="c0605.htm">ה</A>
<A HREF="c0606.htm">ו</A>
<A HREF="c0607.htm">ז</A>
<A HREF="c0608.htm">ח</A>
<A HREF="c0609.htm">ט</A>
<A HREF="c0610.htm">י</A>
<A HREF="c0611.htm">יא</A>
<A HREF="c0612.htm">יב</A>
<A HREF="c0613.htm">יג</A>
<A HREF="c0614.htm">יד</A>
<A HREF="c0615.htm">טו</A>
טז
<A HREF="c0617.htm">יז</A>
<A HREF="c0618.htm">יח</A>
<A HREF="c0619.htm">יט</A>
<A HREF="c0620.htm">כ</A>
<A HREF="c0621.htm">כא</A>
<A HREF="c0622.htm">כב</A>
<A HREF="c0623.htm">כג</A>
<A HREF="c0624.htm">כד</A>
</P>
<HR>

<H1>יהושוע פרק טז</H1>

<A NAME="1"> </A>
<P><B>א</B> וַיֵּצֵ֨א הַגּוֹרָ֜ל לִבְנֵ֤י יוֹסֵף֙ מִיַּרְדֵּ֣ן יְרִיח֔וֹ לְמֵ֥י יְרִיח֖וֹ מִזְרָ֑חָה הַמִּדְבָּ֗ר עֹלֶ֧ה מִֽירִיח֛וֹ בָּהָ֖ר בֵּֽית־אֵֽל׃
<A NAME="2"> </A>
<B>ב</B> וְיָצָ֥א מִבֵּֽית־אֵ֖ל ל֑וּזָה וְעָבַ֛ר אֶל־גְּב֥וּל הָֽאַרְכִּ֖י עֲטָרֽוֹת׃
<A NAME="3"> </A>
<B>ג</B> וְיָֽרַד־יָ֜מָּה אֶל־גְּב֣וּל הַיַּפְלֵטִ֗י עַ֣ד גְּב֧וּל בֵּית־חוֹרֹ֛ן תַּחְתּ֖וֹן וְעַד־גָּ֑זֶר וְהָי֥וּ תֹֽצְאֹתָ֖ו יָֽמָּה׃
<A NAME="4"> </A>
<B>ד</B> וַיִּנְחֲל֥וּ בְנֵֽי־יוֹסֵ֖ף מְנַשֶּׁ֥ה וְאֶפְרָֽיִם׃
<A NAME="5"> </A>
<B>ה</B> וַיְהִ֛י גְּב֥וּל בְּנֵֽי־אֶפְרַ֖יִם לְמִשְׁפְּחֹתָ֑ם וַיְהִ֞י גְּב֤וּל נַֽחֲלָתָם֙ מִזְרָ֔חָה עַטְר֣וֹת אַדָּ֔ר עַד־בֵּ֥ית חוֹרֹ֖ן עֶלְיֽוֹן׃
<A NAME="6"> </A>
<B>ו</B> וְיָצָ֨א הַגְּב֜וּל הַיָּ֗מָּה הַֽמִּכְמְתָת֙ מִצָּפ֔וֹן וְנָסַ֧ב הַגְּב֛וּל מִזְרָ֖חָה תַּֽאֲנַ֣ת שִׁלֹ֑ה וְעָבַ֣ר אוֹת֔וֹ מִמִּזְרַ֖ח יָנֽוֹחָה׃
<A NAME="7"> </A>
<B>ז</B> וְיָרַ֥ד מִיָּנ֖וֹחָה עֲטָר֣וֹת וְנַֽעֲרָ֑תָה וּפָגַע֙ בִּֽירִיח֔וֹ וְיָצָ֖א הַיַּרְדֵּֽן׃
<A NAME="8"> </A>
<B>ח</B> מִתַּפּ֜וּחַ יֵלֵ֨ךְ הַגְּב֥וּל יָ֨מָּה֙ נַ֣חַל קָנָ֔ה וְהָי֥וּ תֹֽצְאֹתָ֖יו הַיָּ֑מָּה זֹ֗את נַֽחֲלַ֛ת מַטֵּ֥ה בְנֵֽי־אֶפְרַ֖יִם לְמִשְׁפְּחֹתָֽם׃
<A NAME="9"> </A>
<B>ט</B> וְהֶֽעָרִ֗ים הַמִּבְדָּלוֹת֙ לִבְנֵ֣י אֶפְרַ֔יִם בְּת֖וֹךְ נַֽחֲלַ֣ת בְּנֵֽי־מְנַשֶּׁ֑ה כָּֽל־הֶעָרִ֖ים וְחַצְרֵיהֶֽן׃
<A NAME="10"> </A>
<B>י</B> וְלֹ֣א הוֹרִ֔ישׁוּ אֶת־הַֽכְּנַעֲנִ֖י הַיּוֹשֵׁ֣ב בְּגָ֑זֶר וַיֵּ֨שֶׁב הַֽכְּנַעֲנִ֜י בְּקֶ֤רֶב אֶפְרַ֨יִם֙ עַד־הַיּ֣וֹם הַזֶּ֔ה וַיְהִ֖י לְמַס־עֹבֵֽד׃ {פ}</P>

<HR>
<P CLASS=s>
<A HREF="c0.htm">תנ"ך</A> -
יהושוע - פרק
<A HREF="c0601.htm">א</A>
<A HREF="c0602.htm">ב</A>
<A HREF="c0603.htm">ג</A>
<A HREF="c0604.htm">ד</A>
<A HREF="c0605.htm">ה</A>
<A HREF="c0606.htm">ו</A>
<A HREF="c0607.htm">ז</A>
<A HREF="c0608.htm">ח</A>
<A HREF="c0609.htm">ט</A>
<A HREF="c0610.htm">י</A>
<A HREF="c0611.htm">יא</A>
<A HREF="c0612.htm">יב</A>
<A HREF="c0613.htm">יג</A>
<A HREF="c0614.htm">יד</A>
<A HREF="c0615.htm">טו</A>
טז
<A HREF="c0617.htm">יז</A>
<A HREF="c0618.htm">יח</A>
<A HREF="c0619.htm">יט</A>
<A HREF="c0620.htm">כ</A>
<A HREF="c0621.htm">כא</A>
<A HREF="c0622.htm">כב</A>
<A HREF="c0623.htm">כג</A>
<A HREF="c0624.htm">כד</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c0616')</SCRIPT></P>
</BODY></HTML>
