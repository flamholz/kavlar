<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="cs.css" TYPE="text/css">
<TITLE>תנ"ך - איוב פרק מא</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
איוב - פרק
<A HREF="c2701.htm">א</A>
<A HREF="c2702.htm">ב</A>
<A HREF="c2703.htm">ג</A>
<A HREF="c2704.htm">ד</A>
<A HREF="c2705.htm">ה</A>
<A HREF="c2706.htm">ו</A>
<A HREF="c2707.htm">ז</A>
<A HREF="c2708.htm">ח</A>
<A HREF="c2709.htm">ט</A>
<A HREF="c2710.htm">י</A>
<A HREF="c2711.htm">יא</A>
<A HREF="c2712.htm">יב</A>
<A HREF="c2713.htm">יג</A>
<A HREF="c2714.htm">יד</A>
<A HREF="c2715.htm">טו</A>
<A HREF="c2716.htm">טז</A>
<A HREF="c2717.htm">יז</A>
<A HREF="c2718.htm">יח</A>
<A HREF="c2719.htm">יט</A>
<A HREF="c2720.htm">כ</A>
<A HREF="c2721.htm">כא</A>
<A HREF="c2722.htm">כב</A>
<A HREF="c2723.htm">כג</A>
<A HREF="c2724.htm">כד</A>
<A HREF="c2725.htm">כה</A>
<A HREF="c2726.htm">כו</A>
<A HREF="c2727.htm">כז</A>
<A HREF="c2728.htm">כח</A>
<A HREF="c2729.htm">כט</A>
<A HREF="c2730.htm">ל</A>
<A HREF="c2731.htm">לא</A>
<A HREF="c2732.htm">לב</A>
<A HREF="c2733.htm">לג</A>
<A HREF="c2734.htm">לד</A>
<A HREF="c2735.htm">לה</A>
<A HREF="c2736.htm">לו</A>
<A HREF="c2737.htm">לז</A>
<A HREF="c2738.htm">לח</A>
<A HREF="c2739.htm">לט</A>
<A HREF="c2740.htm">מ</A>
מא
<A HREF="c2742.htm">מב</A>
</P>
<HR>

<H1>איוב פרק מא</H1>

<A NAME="1"> </A>
<P><B>א</B> הֵן־תֹּֽחַלְתּ֥וֹ נִכְזָ֑בָה    הֲגַ֖ם אֶל־מַרְאָ֣יו יֻטָֽל׃<BR>
<A NAME="2"> </A>
<B>ב</B> לֹֽא־אַ֭כְזָר כִּ֣י יְעוּרֶ֑נּוּ    וּמִ֥י ה֝֗וּא לְפָנַ֥י יִתְיַצָּֽב׃<BR>
<A NAME="3"> </A>
<B>ג</B> מִ֣י הִ֭קְדִּימַנִי וַֽאֲשַׁלֵּ֑ם    תַּ֖חַת כָּל־הַשָּׁמַ֣יִם לִי־הֽוּא׃<BR>
<A NAME="4"> </A>
<B>ד</B> לא־ (לֽוֹ־) אַֽחֲרִ֥ישׁ בַּדָּ֑יו    וּדְבַר־גְּ֝בוּר֗וֹת וְחִ֣ין עֶרְכּֽוֹ׃<BR>
<A NAME="5"> </A>
<B>ה</B> מִֽי־גִ֭לָּה פְּנֵ֣י לְבוּשׁ֑וֹ    בְּכֶ֥פֶל רִ֝סְנ֗וֹ מִ֣י יָבֽוֹא׃<BR>
<A NAME="6"> </A>
<B>ו</B> דַּלְתֵ֣י פָ֭נָיו מִ֣י פִתֵּ֑חַ    סְבִיב֖וֹת שִׁנָּ֣יו אֵימָֽה׃<BR>
<A NAME="7"> </A>
<B>ז</B> גַּֽ֭אֲוָה אֲפִיקֵ֣י מָֽגִנִּ֑ים    סָ֝ג֗וּר חוֹתָ֥ם צָֽר׃<BR>
<A NAME="8"> </A>
<B>ח</B> אֶחָ֣ד בְּאֶחָ֣ד יִגַּ֑שׁוּ    וְ֝ר֗וּחַ לֹֽא־יָבֹ֥א בֵֽינֵיהֶֽם׃<BR>
<A NAME="9"> </A>
<B>ט</B> אִישׁ־בְּאָחִ֥יהוּ יְדֻבָּ֑קוּ    יִ֝תְלַכְּד֗וּ וְלֹ֣א יִתְפָּרָֽדוּ׃<BR>
<A NAME="10"> </A>
<B>י</B> עֲֽ֭טִישֹׁתָיו תָּ֣הֶל א֑וֹר    וְ֝עֵינָ֗יו כְּעַפְעַפֵּי־שָֽׁחַר׃<BR>
<A NAME="11"> </A>
<B>יא</B> מִ֭פִּיו לַפִּידִ֣ים יַֽהֲלֹ֑כוּ    כִּיד֥וֹדֵי אֵ֝֗שׁ יִתְמַלָּֽטוּ׃<BR>
<A NAME="12"> </A>
<B>יב</B> מִ֭נְּחִירָיו יֵצֵ֣א עָשָׁ֑ן    כְּד֖וּד נָפ֣וּחַ וְאַגְמֹֽן׃<BR>
<A NAME="13"> </A>
<B>יג</B> נַ֭פְשׁוֹ גֶּֽחָלִ֣ים תְּלַהֵ֑ט    וְ֝לַ֗הַב מִפִּ֥יו יֵצֵֽא׃<BR>
<A NAME="14"> </A>
<B>יד</B> בְּֽ֭צַוָּארוֹ יָלִ֣ין עֹ֑ז    וּ֝לְפָנָ֗יו תָּד֥וּץ דְּאָבָֽה׃<BR>
<A NAME="15"> </A>
<B>טו</B> מַפְּלֵ֣י בְשָׂר֣וֹ דָבֵ֑קוּ    יָצ֥וּק עָ֝לָ֗יו בַּל־יִמּֽוֹט׃<BR>
<A NAME="16"> </A>
<B>טז</B> לִ֭בּוֹ יָצ֣וּק כְּמוֹ־אָ֑בֶן    וְ֝יָצ֗וּק כְּפֶ֣לַח תַּחְתִּֽית׃<BR>
<A NAME="17"> </A>
<B>יז</B> מִ֭שֵּׂתוֹ יָג֣וּרוּ אֵלִ֑ים    מִ֝שְּׁבָרִ֗ים יִתְחַטָּֽאוּ׃<BR>
<A NAME="18"> </A>
<B>יח</B> מַשִּׂיגֵ֣הוּ חֶ֭רֶב בְּלִ֣י תָק֑וּם    חֲנִ֖ית מַסָּ֣ע וְשִׁרְיָֽה׃<BR>
<A NAME="19"> </A>
<B>יט</B> יַחְשֹׁ֣ב לְתֶ֣בֶן בַּרְזֶ֑ל    לְעֵ֖ץ רִקָּב֣וֹן נְחוּשָֽׁה׃<BR>
<A NAME="20"> </A>
<B>כ</B> לֹֽא־יַבְרִיחֶ֥נּוּ בֶן־קָ֑שֶׁת    לְ֝קַ֗שׁ נֶהְפְּכוּ־ל֥וֹ אַבְנֵי־קָֽלַע׃<BR>
<A NAME="21"> </A>
<B>כא</B> כְּ֭קַשׁ נֶחְשְׁב֣וּ תוֹתָ֑ח    וְ֝יִשְׂחַ֗ק לְרַ֣עַשׁ כִּידֽוֹן׃<BR>
<A NAME="22"> </A>
<B>כב</B> תַּ֭חְתָּיו חַדּ֣וּדֵי חָ֑רֶשׂ    יִרְפַּ֖ד חָר֣וּץ עֲלֵי־טִֽיט׃<BR>
<A NAME="23"> </A>
<B>כג</B> יַרְתִּ֣יחַ כַּסִּ֣יר מְצוּלָ֑ה    יָ֝֗ם יָשִׂ֥ים כַּמֶּרְקָחָֽה׃<BR>
<A NAME="24"> </A>
<B>כד</B> אַֽ֭חֲרָיו יָאִ֣יר נָתִ֑יב    יַחְשֹׁ֖ב תְּה֣וֹם לְשֵׂיבָֽה׃<BR>
<A NAME="25"> </A>
<B>כה</B> אֵֽין־עַל־עָפָ֥ר מָשְׁל֑וֹ    הֶֽ֝עָשׂ֗וּ לִבְלִי־חָֽת׃<BR>
<A NAME="26"> </A>
<B>כו</B> אֵֽת־כָּל־גָּבֹ֥הַּ יִרְאֶ֑ה    ה֝֗וּא מֶ֣לֶךְ עַל־כָּל־בְּנֵי־שָֽׁחַץ׃</P>

<HR>
<P CLASS=s>
<A HREF="c0.htm">תנ"ך</A> -
איוב - פרק
<A HREF="c2701.htm">א</A>
<A HREF="c2702.htm">ב</A>
<A HREF="c2703.htm">ג</A>
<A HREF="c2704.htm">ד</A>
<A HREF="c2705.htm">ה</A>
<A HREF="c2706.htm">ו</A>
<A HREF="c2707.htm">ז</A>
<A HREF="c2708.htm">ח</A>
<A HREF="c2709.htm">ט</A>
<A HREF="c2710.htm">י</A>
<A HREF="c2711.htm">יא</A>
<A HREF="c2712.htm">יב</A>
<A HREF="c2713.htm">יג</A>
<A HREF="c2714.htm">יד</A>
<A HREF="c2715.htm">טו</A>
<A HREF="c2716.htm">טז</A>
<A HREF="c2717.htm">יז</A>
<A HREF="c2718.htm">יח</A>
<A HREF="c2719.htm">יט</A>
<A HREF="c2720.htm">כ</A>
<A HREF="c2721.htm">כא</A>
<A HREF="c2722.htm">כב</A>
<A HREF="c2723.htm">כג</A>
<A HREF="c2724.htm">כד</A>
<A HREF="c2725.htm">כה</A>
<A HREF="c2726.htm">כו</A>
<A HREF="c2727.htm">כז</A>
<A HREF="c2728.htm">כח</A>
<A HREF="c2729.htm">כט</A>
<A HREF="c2730.htm">ל</A>
<A HREF="c2731.htm">לא</A>
<A HREF="c2732.htm">לב</A>
<A HREF="c2733.htm">לג</A>
<A HREF="c2734.htm">לד</A>
<A HREF="c2735.htm">לה</A>
<A HREF="c2736.htm">לו</A>
<A HREF="c2737.htm">לז</A>
<A HREF="c2738.htm">לח</A>
<A HREF="c2739.htm">לט</A>
<A HREF="c2740.htm">מ</A>
מא
<A HREF="c2742.htm">מב</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c2741')</SCRIPT></P>
</BODY></HTML>
