<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="cs.css" TYPE="text/css">
<TITLE>תנ"ך - משלי פרק לא</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
משלי - פרק
<A HREF="c2801.htm">א</A>
<A HREF="c2802.htm">ב</A>
<A HREF="c2803.htm">ג</A>
<A HREF="c2804.htm">ד</A>
<A HREF="c2805.htm">ה</A>
<A HREF="c2806.htm">ו</A>
<A HREF="c2807.htm">ז</A>
<A HREF="c2808.htm">ח</A>
<A HREF="c2809.htm">ט</A>
<A HREF="c2810.htm">י</A>
<A HREF="c2811.htm">יא</A>
<A HREF="c2812.htm">יב</A>
<A HREF="c2813.htm">יג</A>
<A HREF="c2814.htm">יד</A>
<A HREF="c2815.htm">טו</A>
<A HREF="c2816.htm">טז</A>
<A HREF="c2817.htm">יז</A>
<A HREF="c2818.htm">יח</A>
<A HREF="c2819.htm">יט</A>
<A HREF="c2820.htm">כ</A>
<A HREF="c2821.htm">כא</A>
<A HREF="c2822.htm">כב</A>
<A HREF="c2823.htm">כג</A>
<A HREF="c2824.htm">כד</A>
<A HREF="c2825.htm">כה</A>
<A HREF="c2826.htm">כו</A>
<A HREF="c2827.htm">כז</A>
<A HREF="c2828.htm">כח</A>
<A HREF="c2829.htm">כט</A>
<A HREF="c2830.htm">ל</A>
לא
</P>
<HR>

<H1>משלי פרק לא</H1>

<A NAME="1"> </A>
<P><B>א</B> דִּ֭בְרֵי לְמוּאֵ֣ל מֶ֑לֶךְ    מַ֝שָּׂ֗א אֲֽשֶׁר־יִסְּרַ֥תּוּ אִמּֽוֹ׃<BR>
<A NAME="2"> </A>
<B>ב</B> מַה־בְּ֭רִי וּמַֽה־בַּר־בִּטְנִ֑י    וּ֝מֶ֗ה בַּר־נְדָרָֽי׃<BR>
<A NAME="3"> </A>
<B>ג</B> אַל־תִּתֵּ֣ן לַנָּשִׁ֣ים חֵילֶ֑ךָ    וּ֝דְרָכֶ֗יךָ לַֽמְח֥וֹת מְלָכִֽין׃<BR>
<A NAME="4"> </A>
<B>ד</B> אַ֤ל לַֽמְלָכִ֨ים ׀ לְֽמוֹאֵ֗ל אַ֣ל לַֽמְלָכִ֣ים שְׁתוֹ־יָ֑יִן    וּ֝לְרֽוֹזְנִ֗ים או (אֵ֣י) שֵׁכָֽר׃<BR>
<A NAME="5"> </A>
<B>ה</B> פֶּן־יִ֭שְׁתֶּה וְיִשְׁכַּ֣ח מְחֻקָּ֑ק    וִֽ֝ישַׁנֶּ֗ה דִּ֣ין כָּל־בְּנֵי־עֹֽנִי׃<BR>
<A NAME="6"> </A>
<B>ו</B> תְּנֽוּ־שֵׁכָ֣ר לְאוֹבֵ֑ד    וְ֝יַ֗יִן לְמָ֣רֵי נָֽפֶשׁ׃<BR>
<A NAME="7"> </A>
<B>ז</B> יִ֭שְׁתֶּה וְיִשְׁכַּ֣ח רִישׁ֑וֹ    וַֽ֝עֲמָל֗וֹ לֹ֣א יִזְכָּר־עֽוֹד׃</P>
<A NAME="8"> </A>
<P><B>ח</B> פְּתַח־פִּ֥יךָ לְאִלֵּ֑ם    אֶל־דִּ֝֗ין כָּל־בְּנֵ֥י חֲלֽוֹף׃<BR>
<A NAME="9"> </A>
<B>ט</B> פְּתַח־פִּ֥יךָ שְׁפָט־צֶ֑דֶק    וְ֝דִ֗ין עָנִ֥י וְאֶבְיֽוֹן׃</P>
<A NAME="10"> </A>
<P><B>י</B> אֵֽשֶׁת־חַ֭יִל מִ֣י יִמְצָ֑א    וְרָחֹ֖ק מִפְּנִינִ֣ים מִכְרָֽהּ׃<BR>
<A NAME="11"> </A>
<B>יא</B> בָּ֣טַח בָּ֭הּ לֵ֣ב בַּעְלָ֑הּ    וְ֝שָׁלָ֗ל לֹ֣א יֶחְסָֽר׃<BR>
<A NAME="12"> </A>
<B>יב</B> גְּמָלַ֣תְהוּ ט֣וֹב וְלֹא־רָ֑ע    כֹּ֝֗ל יְמֵ֣י חַיֶּֽיהָ׃<BR>
<A NAME="13"> </A>
<B>יג</B> דָּֽ֭רְשָׁה צֶ֣מֶר וּפִשְׁתִּ֑ים    וַ֝תַּ֗עַשׂ בְּחֵ֣פֶץ כַּפֶּֽיהָ׃<BR>
<A NAME="14"> </A>
<B>יד</B> הָֽ֭יְתָה כָּֽאֳנִיּ֣וֹת סוֹחֵ֑ר    מִ֝מֶּרְחָ֗ק תָּבִ֥יא לַחְמָֽהּ׃<BR>
<A NAME="15"> </A>
<B>טו</B> וַתָּ֤קָם ׀ בְּע֬וֹד לַ֗יְלָה וַתִּתֵּ֣ן טֶ֣רֶף לְבֵיתָ֑הּ    וְ֝חֹ֗ק לְנַֽעֲרֹתֶֽיהָ׃<BR>
<A NAME="16"> </A>
<B>טז</B> זָֽמְמָ֣ה שָׂ֭דֶה וַתִּקָּחֵ֑הוּ    מִפְּרִ֥י כַ֝פֶּ֗יהָ נטע (נָ֣טְעָה) כָּֽרֶם׃<BR>
<A NAME="17"> </A>
<B>יז</B> חָֽגְרָ֣ה בְע֣וֹז מָתְנֶ֑יהָ    וַ֝תְּאַמֵּ֗ץ זְרֽוֹעֹתֶֽיהָ׃<BR>
<A NAME="18"> </A>
<B>יח</B> טָֽ֭עֲמָה כִּי־ט֣וֹב סַחְרָ֑הּ    לֹֽא־יִכְבֶּ֖ה בליל (בַלַּ֣יְלָה) נֵרָֽהּ׃<BR>
<A NAME="19"> </A>
<B>יט</B> יָ֭דֶיהָ שִׁלְּחָ֣ה בַכִּישׁ֑וֹר    וְ֝כַפֶּ֗יהָ תָּ֣מְכוּ פָֽלֶךְ׃<BR>
<A NAME="20"> </A>
<B>כ</B> כַּ֭פָּהּ פָּֽרְשָׂ֣ה לֶֽעָנִ֑י    וְ֝יָדֶ֗יהָ שִׁלְּחָ֥ה לָֽאֶבְיֽוֹן׃<BR>
<A NAME="21"> </A>
<B>כא</B> לֹֽא־תִירָ֣א לְבֵיתָ֣הּ מִשָּׁ֑לֶג    כִּ֥י כָל־בֵּ֝יתָ֗הּ לָבֻ֥שׁ שָׁנִֽים׃<BR>
<A NAME="22"> </A>
<B>כב</B> מַרְבַדִּ֥ים עָֽשְׂתָה־לָּ֑הּ    שֵׁ֖שׁ וְאַרְגָּמָ֣ן לְבוּשָֽׁהּ׃<BR>
<A NAME="23"> </A>
<B>כג</B> נוֹדָ֣ע בַּשְּׁעָרִ֣ים בַּעְלָ֑הּ    בְּ֝שִׁבְתּ֗וֹ עִם־זִקְנֵי־אָֽרֶץ׃<BR>
<A NAME="24"> </A>
<B>כד</B> סָדִ֣ין עָֽ֭שְׂתָה וַתִּמְכֹּ֑ר    וַֽ֝חֲג֗וֹר נָֽתְנָ֥ה לַֽכְּנַעֲנִֽי׃<BR>
<A NAME="25"> </A>
<B>כה</B> עֹז־וְהָדָ֥ר לְבוּשָׁ֑הּ    וַ֝תִּשְׂחַ֗ק לְי֣וֹם אַֽחֲרֽוֹן׃<BR>
<A NAME="26"> </A>
<B>כו</B> פִּ֭יהָ פָּֽתְחָ֣ה בְחָכְמָ֑ה    וְת֥וֹרַת חֶ֝֗סֶד עַל־לְשׁוֹנָֽהּ׃<BR>
<A NAME="27"> </A>
<B>כז</B> צֽ֭וֹפִיָּה הילכת (הֲלִיכ֣וֹת) בֵּיתָ֑הּ    וְלֶ֥חֶם עַ֝צְל֗וּת לֹ֣א תֹאכֵֽל׃<BR>
<A NAME="28"> </A>
<B>כח</B> קָ֣מוּ בָ֭נֶיהָ וַֽיְאַשְּׁר֑וּהָ    בַּ֝עְלָ֗הּ וַֽיְהַלְלָֽהּ׃<BR>
<A NAME="29"> </A>
<B>כט</B> רַבּ֣וֹת בָּ֭נוֹת עָ֣שׂוּ חָ֑יִל    וְ֝אַ֗תְּ עָלִ֥ית עַל־כֻּלָּֽנָה׃<BR>
<A NAME="30"> </A>
<B>ל</B> שֶׁ֣קֶר הַ֭חֵן וְהֶ֣בֶל הַיֹּ֑פִי    אִשָּׁ֥ה יִרְאַת־יְ֝הוָ֗ה הִ֣יא תִתְהַלָּֽל׃<BR>
<A NAME="31"> </A>
<B>לא</B> תְּנוּ־לָ֭הּ מִפְּרִ֣י יָדֶ֑יהָ    וִיהַֽלְל֖וּהָ בַשְּׁעָרִ֣ים מַֽעֲשֶֽׂיהָ׃ {ש}</P>

<HR>
<P CLASS=s>
<A HREF="c0.htm">תנ"ך</A> -
משלי - פרק
<A HREF="c2801.htm">א</A>
<A HREF="c2802.htm">ב</A>
<A HREF="c2803.htm">ג</A>
<A HREF="c2804.htm">ד</A>
<A HREF="c2805.htm">ה</A>
<A HREF="c2806.htm">ו</A>
<A HREF="c2807.htm">ז</A>
<A HREF="c2808.htm">ח</A>
<A HREF="c2809.htm">ט</A>
<A HREF="c2810.htm">י</A>
<A HREF="c2811.htm">יא</A>
<A HREF="c2812.htm">יב</A>
<A HREF="c2813.htm">יג</A>
<A HREF="c2814.htm">יד</A>
<A HREF="c2815.htm">טו</A>
<A HREF="c2816.htm">טז</A>
<A HREF="c2817.htm">יז</A>
<A HREF="c2818.htm">יח</A>
<A HREF="c2819.htm">יט</A>
<A HREF="c2820.htm">כ</A>
<A HREF="c2821.htm">כא</A>
<A HREF="c2822.htm">כב</A>
<A HREF="c2823.htm">כג</A>
<A HREF="c2824.htm">כד</A>
<A HREF="c2825.htm">כה</A>
<A HREF="c2826.htm">כו</A>
<A HREF="c2827.htm">כז</A>
<A HREF="c2828.htm">כח</A>
<A HREF="c2829.htm">כט</A>
<A HREF="c2830.htm">ל</A>
לא
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c2831')</SCRIPT></P>
</BODY></HTML>
