<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2014 Mechon Mamre, 12 Hayyim Vital, Jerusalem-->
<LINK REL="stylesheet" HREF="cs.css" TYPE="text/css">
<TITLE>תנ"ך - משלי פרק ו</TITLE>
<SCRIPT TYPE="text/javascript" SRC="um.js"></SCRIPT>
</HEAD>
<BODY>
<HR>
<P CLASS=s>
<A HREF="c0.htm">תנ"ך</A> -
משלי - פרק
<A HREF="c2801.htm">א</A>
<A HREF="c2802.htm">ב</A>
<A HREF="c2803.htm">ג</A>
<A HREF="c2804.htm">ד</A>
<A HREF="c2805.htm">ה</A>
ו
<A HREF="c2807.htm">ז</A>
<A HREF="c2808.htm">ח</A>
<A HREF="c2809.htm">ט</A>
<A HREF="c2810.htm">י</A>
<A HREF="c2811.htm">יא</A>
<A HREF="c2812.htm">יב</A>
<A HREF="c2813.htm">יג</A>
<A HREF="c2814.htm">יד</A>
<A HREF="c2815.htm">טו</A>
<A HREF="c2816.htm">טז</A>
<A HREF="c2817.htm">יז</A>
<A HREF="c2818.htm">יח</A>
<A HREF="c2819.htm">יט</A>
<A HREF="c2820.htm">כ</A>
<A HREF="c2821.htm">כא</A>
<A HREF="c2822.htm">כב</A>
<A HREF="c2823.htm">כג</A>
<A HREF="c2824.htm">כד</A>
<A HREF="c2825.htm">כה</A>
<A HREF="c2826.htm">כו</A>
<A HREF="c2827.htm">כז</A>
<A HREF="c2828.htm">כח</A>
<A HREF="c2829.htm">כט</A>
<A HREF="c2830.htm">ל</A>
<A HREF="c2831.htm">לא</A>
</P>
<HR>

<H1>משלי פרק ו</H1>

<A NAME="1"> </A>
<P><B>א</B> בְּ֭נִי אִם־עָרַ֣בְתָּ לְרֵעֶ֑ךָ    תָּקַ֖עְתָּ לַזָּ֣ר כַּפֶּֽיךָ׃<BR>
<A NAME="2"> </A>
<B>ב</B> נוֹקַ֥שְׁתָּ בְאִמְרֵי־פִ֑יךָ    נִ֝לְכַּ֗דְתָּ בְּאִמְרֵי־פִֽיךָ׃<BR>
<A NAME="3"> </A>
<B>ג</B> עֲשֵׂ֨ה זֹ֥את אֵפ֪וֹא ׀ בְּנִ֡י וְֽהִנָּצֵ֗ל    כִּ֘י בָ֤אתָ בְכַף־רֵעֶ֑ךָ<BR>לֵ֥ךְ הִ֝תְרַפֵּ֗ס    וּרְהַ֥ב רֵעֶֽיךָ׃<BR>
<A NAME="4"> </A>
<B>ד</B> אַל־תִּתֵּ֣ן שֵׁנָ֣ה לְעֵינֶ֑יךָ    וּ֝תְנוּמָ֗ה לְעַפְעַפֶּֽיךָ׃<BR>
<A NAME="5"> </A>
<B>ה</B> הִ֭נָּצֵל כִּצְבִ֣י מִיָּ֑ד    וּ֝כְצִפּ֗וֹר מִיַּ֥ד יָקֽוּשׁ׃</P>
<A NAME="6"> </A>
<P><B>ו</B> לֵֽךְ־אֶל־נְמָלָ֥ה עָצֵ֑ל    רְאֵ֖ה דְרָכֶ֣יהָ וַֽחֲכָֽם׃<BR>
<A NAME="7"> </A>
<B>ז</B> אֲשֶׁ֖ר אֵֽין־לָ֥הּ קָצִ֗ין    שֹׁטֵ֥ר וּמֹשֵֽׁל׃<BR>
<A NAME="8"> </A>
<B>ח</B> תָּכִ֣ין בַּקַּ֣יִץ לַחְמָ֑הּ    אָֽגְרָ֥ה בַ֝קָּצִ֗יר מַֽאֲכָלָֽהּ׃<BR>
<A NAME="9"> </A>
<B>ט</B> עַד־מָתַ֖י עָצֵ֥ל ׀ תִּשְׁכָּ֑ב    מָ֝תַ֗י תָּק֥וּם מִשְּׁנָתֶֽךָ׃<BR>
<A NAME="10"> </A>
<B>י</B> מְעַ֣ט שֵׁ֭נוֹת מְעַ֣ט תְּנוּמ֑וֹת    מְעַ֓ט ׀ חִבֻּ֖ק יָדַ֣יִם לִשְׁכָּֽב׃<BR>
<A NAME="11"> </A>
<B>יא</B> וּבָֽא־כִמְהַלֵּ֥ךְ רֵאשֶׁ֑ךָ    וּ֝מַחְסֹֽרְךָ֗ כְּאִ֣ישׁ מָגֵֽן׃</P>
<A NAME="12"> </A>
<P><B>יב</B> אָדָ֣ם בְּ֭לִיַּעַל אִ֣ישׁ אָ֑וֶן    ה֝וֹלֵ֗ךְ עִקְּשׁ֥וּת פֶּֽה׃<BR>
<A NAME="13"> </A>
<B>יג</B> קֹרֵ֣ץ בְּ֭עֵינָו מֹלֵ֣ל בְּרַגְלָ֑ו    מֹ֝רֶ֗ה בְּאֶצְבְּעֹתָֽיו׃<BR>
<A NAME="14"> </A>
<B>יד</B> תַּ֥הְפֻּכ֨וֹת ׀ בְּלִבּ֗וֹ חֹרֵ֣שׁ רָ֣ע בְּכָל־עֵ֑ת    מדנים (מִדְיָנִ֥ים) יְשַׁלֵּֽחַ׃<BR>
<A NAME="15"> </A>
<B>טו</B> עַל־כֵּ֗ן פִּ֭תְאֹם יָב֣וֹא אֵיד֑וֹ    פֶּ֥תַע יִ֝שָּׁבֵ֗ר וְאֵ֣ין מַרְפֵּֽא׃</P>
<A NAME="16"> </A>
<P><B>טז</B> שֶׁשׁ־הֵ֭נָּה שָׂנֵ֣א יְהוָ֑ה    וְ֝שֶׁ֗בַע תועבות (תּֽוֹעֲבַ֥ת) נַפְשֽׁוֹ׃<BR>
<A NAME="17"> </A>
<B>יז</B> עֵינַ֣יִם רָ֭מוֹת לְשׁ֣וֹן שָׁ֑קֶר    וְ֝יָדַ֗יִם שֹֽׁפְכ֥וֹת דָּם־נָקִֽי׃<BR>
<A NAME="18"> </A>
<B>יח</B> לֵ֗ב חֹ֭רֵשׁ מַחְשְׁב֣וֹת אָ֑וֶן    רַגְלַ֥יִם מְ֝מַֽהֲר֗וֹת לָר֥וּץ לָֽרָעָֽה׃<BR>
<A NAME="19"> </A>
<B>יט</B> יָפִ֣יחַ כְּ֭זָבִים עֵ֣ד שָׁ֑קֶר    וּמְשַׁלֵּ֥חַ מְ֝דָנִ֗ים בֵּ֣ין אַחִֽים׃</P>
<A NAME="20"> </A>
<P><B>כ</B> נְצֹ֣ר בְּ֭נִי מִצְוַ֣ת אָבִ֑יךָ    וְאַל־תִּ֝טֹּ֗שׁ תּוֹרַ֥ת אִמֶּֽךָ׃<BR>
<A NAME="21"> </A>
<B>כא</B> קָשְׁרֵ֣ם עַל־לִבְּךָ֣ תָמִ֑יד    עָ֝נְדֵ֗ם עַל־גַּרְגְּרֹתֶֽךָ׃<BR>
<A NAME="22"> </A>
<B>כב</B> בְּהִתְהַלֶּכְךָ֨ ׀ תַּנְחֶ֬ה אֹתָ֗ךְ    בְּֽ֭שָׁכְבְּךָ תִּשְׁמֹ֣ר עָלֶ֑יךָ<BR>וַֽ֝הֲקִיצ֗וֹתָ    הִ֣יא תְשִׂיחֶֽךָ׃<BR>
<A NAME="23"> </A>
<B>כג</B> כִּ֤י נֵ֣ר מִ֭צְוָה וְת֣וֹרָה א֑וֹר    וְדֶ֥רֶךְ חַ֝יִּ֗ים תּֽוֹכְח֥וֹת מוּסָֽר׃<BR>
<A NAME="24"> </A>
<B>כד</B> לִ֭שְׁמָרְךָ מֵאֵ֣שֶׁת רָ֑ע    מֵֽ֝חֶלְקַ֗ת לָשׁ֥וֹן נָכְרִיָּֽה׃<BR>
<A NAME="25"> </A>
<B>כה</B> אַל־תַּחְמֹ֣ד יָ֭פְיָהּ בִּלְבָבֶ֑ךָ    וְאַל־תִּ֝קָּֽחֲךָ֗ בְּעַפְעַפֶּֽיהָ׃<BR>
<A NAME="26"> </A>
<B>כו</B> כִּ֤י בְעַד־אִשָּׁ֥ה זוֹנָ֗ה    עַֽד־כִּכַּ֫ר לָ֥חֶם<BR>וְאֵ֥שֶׁת אִ֑ישׁ    נֶ֖פֶשׁ יְקָרָ֣ה תָצֽוּד׃</P>
<A NAME="27"> </A>
<P><B>כז</B> הֲיַחְתֶּ֤ה אִ֓ישׁ אֵ֬שׁ בְּחֵיק֑וֹ    וּ֝בְגָדָ֗יו לֹ֣א תִשָּׂרַֽפְנָה׃<BR>
<A NAME="28"> </A>
<B>כח</B> אִם־יְהַלֵּ֣ךְ אִ֭ישׁ עַל־הַגֶּֽחָלִ֑ים    וְ֝רַגְלָ֗יו לֹ֣א תִכָּוֶֽינָה׃<BR>
<A NAME="29"> </A>
<B>כט</B> כֵּ֗ן הַ֭בָּא אֶל־אֵ֣שֶׁת רֵעֵ֑הוּ    לֹ֥א יִ֝נָּקֶ֗ה כָּֽל־הַנֹּגֵ֥עַ בָּֽהּ׃<BR>
<A NAME="30"> </A>
<B>ל</B> לֹֽא־יָב֣וּזוּ לַ֭גַּנָּב כִּ֣י יִגְנ֑וֹב    לְמַלֵּ֥א נַ֝פְשׁ֗וֹ כִּ֣י יִרְעָֽב׃<BR>
<A NAME="31"> </A>
<B>לא</B> וְ֭נִמְצָא יְשַׁלֵּ֣ם שִׁבְעָתָ֑יִם    אֶת־כָּל־ה֖וֹן בֵּית֣וֹ יִתֵּֽן׃<BR>
<A NAME="32"> </A>
<B>לב</B> נֹאֵ֣ף אִשָּׁ֣ה חֲסַר־לֵ֑ב    מַֽשְׁחִ֥ית נַ֝פְשׁ֗וֹ ה֣וּא יַֽעֲשֶֽׂנָּה׃<BR>
<A NAME="33"> </A>
<B>לג</B> נֶֽגַע־וְקָל֥וֹן יִמְצָ֑א    וְ֝חֶרְפָּת֗וֹ לֹ֣א תִמָּחֶֽה׃<BR>
<A NAME="34"> </A>
<B>לד</B> כִּֽי־קִנְאָ֥ה חֲמַת־גָּ֑בֶר    וְלֹֽא־יַ֝חְמ֗וֹל בְּי֣וֹם נָקָֽם׃<BR>
<A NAME="35"> </A>
<B>לה</B> לֹֽא־יִ֭שָּׂא פְּנֵ֣י כָל־כֹּ֑פֶר    וְלֹֽא־יֹ֝אבֶ֗ה כִּ֣י תַרְבֶּה־שֹּֽׁחַד׃</P>

<HR>
<P CLASS=s>
<A HREF="c0.htm">תנ"ך</A> -
משלי - פרק
<A HREF="c2801.htm">א</A>
<A HREF="c2802.htm">ב</A>
<A HREF="c2803.htm">ג</A>
<A HREF="c2804.htm">ד</A>
<A HREF="c2805.htm">ה</A>
ו
<A HREF="c2807.htm">ז</A>
<A HREF="c2808.htm">ח</A>
<A HREF="c2809.htm">ט</A>
<A HREF="c2810.htm">י</A>
<A HREF="c2811.htm">יא</A>
<A HREF="c2812.htm">יב</A>
<A HREF="c2813.htm">יג</A>
<A HREF="c2814.htm">יד</A>
<A HREF="c2815.htm">טו</A>
<A HREF="c2816.htm">טז</A>
<A HREF="c2817.htm">יז</A>
<A HREF="c2818.htm">יח</A>
<A HREF="c2819.htm">יט</A>
<A HREF="c2820.htm">כ</A>
<A HREF="c2821.htm">כא</A>
<A HREF="c2822.htm">כב</A>
<A HREF="c2823.htm">כג</A>
<A HREF="c2824.htm">כד</A>
<A HREF="c2825.htm">כה</A>
<A HREF="c2826.htm">כו</A>
<A HREF="c2827.htm">כז</A>
<A HREF="c2828.htm">כח</A>
<A HREF="c2829.htm">כט</A>
<A HREF="c2830.htm">ל</A>
<A HREF="c2831.htm">לא</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('c2806')</SCRIPT></P>
</BODY></HTML>
