<?xml version='1.0' encoding='utf-8'?>
<Torah>
  <Sefer id="sefer_0" index="0" name="שמות">
    <Perek id="perek_0:0" index="0" perek="א">
      <PasukStart id="pasuk_0:0:0" index="0" pasuk="א"/>
      <PasukFragment pasuk_id="pasuk_0:0:0">
        <TextFragment>וְאֵ֗לֶּה שְׁמוֹת֙ בְּנֵ֣י יִשְׂרָאֵ֔ל הַבָּאִ֖ים מִצְרָ֑יְמָה אֵ֣ת יַֽעֲקֹ֔ב אִ֥ישׁ וּבֵית֖וֹ בָּֽאוּ׃</TextFragment>
      </PasukFragment>
      <PasukStart id="pasuk_0:0:1" index="1" pasuk="ב"/>
      <PasukFragment pasuk_id="pasuk_0:0:1">
        <TextFragment>רְאוּבֵ֣ן שִׁמְע֔וֹן לֵוִ֖י וִֽיהוּדָֽה׃</TextFragment>
      </PasukFragment>
      <PasukStart id="pasuk_0:0:2" index="2" pasuk="ג"/>
      <PasukFragment pasuk_id="pasuk_0:0:2">
        <TextFragment>יִשָּׂשכָ֥ר זְבוּלֻ֖ן וּבִנְיָמִֽן׃</TextFragment>
      </PasukFragment>
      <PasukStart id="pasuk_0:0:3" index="3" pasuk="ד"/>
      <PasukFragment pasuk_id="pasuk_0:0:3">
        <TextFragment>דָּ֥ן וְנַפְתָּלִ֖י גָּ֥ד וְאָשֵֽׁר׃</TextFragment>
      </PasukFragment>
      <PasukStart id="pasuk_0:0:4" index="4" pasuk="ה"/>
      <PasukFragment pasuk_id="pasuk_0:0:4">
        <TextFragment>וַֽיְהִ֗י כָּל־נֶ֛פֶשׁ יֹֽצְאֵ֥י יֶֽרֶךְ־יַעֲקֹ֖ב שִׁבְעִ֣ים נָ֑פֶשׁ וְיוֹסֵ֖ף הָיָ֥ה בְמִצְרָֽיִם׃</TextFragment>
      </PasukFragment>
      <PasukStart id="pasuk_0:0:5" index="5" pasuk="ו"/>
      <PasukFragment pasuk_id="pasuk_0:0:5">
        <TextFragment>וַיָּ֤מָת יוֹסֵף֙ וְכָל־אֶחָ֔יו וְכֹ֖ל הַדּ֥וֹר הַהֽוּא׃</TextFragment>
      </PasukFragment>
      <PasukStart id="pasuk_0:0:6" index="6" pasuk="ז"/>
      <PasukFragment pasuk_id="pasuk_0:0:6">
        <TextFragment>וּבְנֵ֣י יִשְׂרָאֵ֗ל פָּר֧וּ וַֽיִּשְׁרְצ֛וּ וַיִּרְבּ֥וּ וַיַּֽעַצְמ֖וּ בִּמְאֹ֣ד מְאֹ֑ד וַתִּמָּלֵ֥א הָאָ֖רֶץ אֹתָֽם׃ </TextFragment>
        <Petuha/>
      </PasukFragment>
      <PasukStart id="pasuk_0:0:7" index="7" pasuk="ח"/>
      <PasukFragment pasuk_id="pasuk_0:0:7">
        <TextFragment>וַיָּ֥קָם מֶֽלֶךְ־חָדָ֖שׁ עַל־מִצְרָ֑יִם אֲשֶׁ֥ר לֹֽא־יָדַ֖ע אֶת־יוֹסֵֽף׃</TextFragment>
      </PasukFragment>
      <PasukStart id="pasuk_0:0:8" index="8" pasuk="ט"/>
      <PasukFragment pasuk_id="pasuk_0:0:8">
        <TextFragment>וַיֹּ֖אמֶר אֶל־עַמּ֑וֹ הִנֵּ֗ה עַ֚ם בְּנֵ֣י יִשְׂרָאֵ֔ל רַ֥ב וְעָצ֖וּם מִמֶּֽנּוּ׃</TextFragment>
      </PasukFragment>
      <PasukStart id="pasuk_0:0:9" index="9" pasuk="י"/>
      <PasukFragment pasuk_id="pasuk_0:0:9">
        <TextFragment>הָ֥בָה נִֽתְחַכְּמָ֖ה ל֑וֹ פֶּן־יִרְבֶּ֗ה וְהָיָ֞ה כִּֽי־תִקְרֶ֤אנָה מִלְחָמָה֙ וְנוֹסַ֤ף גַּם־הוּא֙ עַל־שֹׂ֣נְאֵ֔ינוּ וְנִלְחַם־בָּ֖נוּ וְעָלָ֥ה מִן־הָאָֽרֶץ׃</TextFragment>
      </PasukFragment>
      <PasukStart id="pasuk_0:0:10" index="10" pasuk="יא"/>
      <PasukFragment pasuk_id="pasuk_0:0:10">
        <TextFragment>וַיָּשִׂ֤ימוּ עָלָיו֙ שָׂרֵ֣י מִסִּ֔ים לְמַ֥עַן עַנֹּת֖וֹ בְּסִבְלֹתָ֑ם וַיִּ֜בֶן עָרֵ֤י מִסְכְּנוֹת֙ לְפַרְעֹ֔ה אֶת־פִּתֹ֖ם וְאֶת־רַֽעַמְסֵֽס׃</TextFragment>
      </PasukFragment>
      <PasukStart id="pasuk_0:0:11" index="11" pasuk="יב"/>
      <PasukFragment pasuk_id="pasuk_0:0:11">
        <TextFragment>וְכַֽאֲשֶׁר֙ יְעַנּ֣וּ אֹת֔וֹ כֵּ֥ן יִרְבֶּ֖ה וְכֵ֣ן יִפְרֹ֑ץ וַיָּקֻ֕צוּ מִפְּנֵ֖י בְּנֵ֥י יִשְׂרָאֵֽל׃</TextFragment>
      </PasukFragment>
      <PasukStart id="pasuk_0:0:12" index="12" pasuk="יג"/>
      <PasukFragment pasuk_id="pasuk_0:0:12">
        <TextFragment>וַיַּֽעֲבִ֧דוּ מִצְרַ֛יִם אֶת־בְּנֵ֥י יִשְׂרָאֵ֖ל בְּפָֽרֶךְ׃</TextFragment>
      </PasukFragment>
      <PasukStart id="pasuk_0:0:13" index="13" pasuk="יד"/>
      <PasukFragment pasuk_id="pasuk_0:0:13">
        <TextFragment>וַיְמָֽרְר֨וּ אֶת־חַיֵּיהֶ֜ם בַּֽעֲבֹדָ֣ה קָשָׁ֗ה בְּחֹ֨מֶר֙ וּבִלְבֵנִ֔ים וּבְכָל־עֲבֹדָ֖ה בַּשָּׂדֶ֑ה אֵ֚ת כָּל־עֲבֹ֣דָתָ֔ם אֲשֶׁר־עָֽבְד֥וּ בָהֶ֖ם בְּפָֽרֶךְ׃</TextFragment>
      </PasukFragment>
      <PasukStart id="pasuk_0:0:14" index="14" pasuk="טו"/>
      <PasukFragment pasuk_id="pasuk_0:0:14">
        <TextFragment>וַיֹּ֨אמֶר֙ מֶ֣לֶךְ מִצְרַ֔יִם לַֽמְיַלְּדֹ֖ת הָֽעִבְרִיֹּ֑ת אֲשֶׁ֨ר שֵׁ֤ם הָֽאַחַת֙ שִׁפְרָ֔ה וְשֵׁ֥ם הַשֵּׁנִ֖ית פּוּעָֽה׃</TextFragment>
      </PasukFragment>
      <PasukStart id="pasuk_0:0:15" index="15" pasuk="טז"/>
      <PasukFragment pasuk_id="pasuk_0:0:15">
        <TextFragment>וַיֹּ֗אמֶר בְּיַלֶּדְכֶן֙ אֶת־הָֽעִבְרִיּ֔וֹת וּרְאִיתֶ֖ן עַל־הָֽאָבְנָ֑יִם אִם־בֵּ֥ן הוּא֙ וַֽהֲמִתֶּ֣ן אֹת֔וֹ וְאִם־בַּ֥ת הִ֖וא וָחָֽיָה׃</TextFragment>
      </PasukFragment>
      <PasukStart id="pasuk_0:0:16" index="16" pasuk="יז"/>
      <PasukFragment pasuk_id="pasuk_0:0:16">
        <TextFragment>וַתִּירֶ֤אןָ הַֽמְיַלְּדֹת֙ אֶת־הָ֣אֱלֹהִ֔ים וְלֹ֣א עָשׂ֔וּ כַּֽאֲשֶׁ֛ר דִּבֶּ֥ר אֲלֵיהֶ֖ן מֶ֣לֶךְ מִצְרָ֑יִם וַתְּחַיֶּ֖יןָ אֶת־הַיְלָדִֽים׃</TextFragment>
      </PasukFragment>
      <PasukStart id="pasuk_0:0:17" index="17" pasuk="יח"/>
      <PasukFragment pasuk_id="pasuk_0:0:17">
        <TextFragment>וַיִּקְרָ֤א מֶֽלֶךְ־מִצְרַ֨יִם֙ לַֽמְיַלְּדֹ֔ת וַיֹּ֣אמֶר לָהֶ֔ן מַדּ֥וּעַ עֲשִׂיתֶ֖ן הַדָּבָ֣ר הַזֶּ֑ה וַתְּחַיֶּ֖יןָ אֶת־הַיְלָדִֽים׃</TextFragment>
      </PasukFragment>
      <PasukStart id="pasuk_0:0:18" index="18" pasuk="יט"/>
      <PasukFragment pasuk_id="pasuk_0:0:18">
        <TextFragment>וַתֹּאמַ֤רְןָ הַֽמְיַלְּדֹת֙ אֶל־פַּרְעֹ֔ה כִּ֣י לֹ֧א כַנָּשִׁ֛ים הַמִּצְרִיֹּ֖ת הָֽעִבְרִיֹּ֑ת כִּֽי־חָי֣וֹת הֵ֔נָּה בְּטֶ֨רֶם תָּב֧וֹא אֲלֵהֶ֛ן הַמְיַלֶּ֖דֶת וְיָלָֽדוּ׃</TextFragment>
      </PasukFragment>
      <PasukStart id="pasuk_0:0:19" index="19" pasuk="כ"/>
      <PasukFragment pasuk_id="pasuk_0:0:19">
        <TextFragment>וַיֵּ֥יטֶב אֱלֹהִ֖ים לַֽמְיַלְּדֹ֑ת וַיִּ֧רֶב הָעָ֛ם וַיַּֽעַצְמ֖וּ מְאֹֽד׃</TextFragment>
      </PasukFragment>
      <PasukStart id="pasuk_0:0:20" index="20" pasuk="כא"/>
      <PasukFragment pasuk_id="pasuk_0:0:20">
        <TextFragment>וַיְהִ֕י כִּֽי־יָרְא֥וּ הַֽמְיַלְּדֹ֖ת אֶת־הָֽאֱלֹהִ֑ים וַיַּ֥עַשׂ לָהֶ֖ם בָּתִּֽים׃</TextFragment>
      </PasukFragment>
      <PasukStart id="pasuk_0:0:21" index="21" pasuk="כב"/>
      <PasukFragment pasuk_id="pasuk_0:0:21">
        <TextFragment>וַיְצַ֣ו פַּרְעֹ֔ה לְכָל־עַמּ֖וֹ לֵאמֹ֑ר כָּל־הַבֵּ֣ן הַיִּלּ֗וֹד הַיְאֹ֨רָה֙ תַּשְׁלִיכֻ֔הוּ וְכָל־הַבַּ֖ת תְּחַיּֽוּן׃ </TextFragment>
        <Petuha/>
      </PasukFragment>
    </Perek>
    <Perek id="perek_0:1" index="1" perek="ב">
      <PasukStart id="pasuk_0:1:0" index="0" pasuk="א"/>
      <PasukFragment pasuk_id="pasuk_0:1:0">
        <TextFragment>וַיֵּ֥לֶךְ אִ֖ישׁ מִבֵּ֣ית לֵוִ֑י וַיִּקַּ֖ח אֶת־בַּת־לֵוִֽי׃</TextFragment>
      </PasukFragment>
      <PasukStart id="pasuk_0:1:1" index="1" pasuk="ב"/>
      <PasukFragment pasuk_id="pasuk_0:1:1">
        <TextFragment>וַתַּ֥הַר הָֽאִשָּׁ֖ה וַתֵּ֣לֶד בֵּ֑ן וַתֵּ֤רֶא אֹתוֹ֙ כִּי־ט֣וֹב ה֔וּא וַֽתִּצְפְּנֵ֖הוּ שְׁלֹשָׁ֥ה יְרָחִֽים׃</TextFragment>
      </PasukFragment>
      <PasukStart id="pasuk_0:1:2" index="2" pasuk="ג"/>
      <PasukFragment pasuk_id="pasuk_0:1:2">
        <TextFragment>וְלֹֽא־יָכְלָ֣ה עוֹד֮ הַצְּפִינוֹ֒ וַתִּֽקַּֽח־לוֹ֙ תֵּ֣בַת גֹּ֔מֶא וַתַּחְמְרָ֥ה בַֽחֵמָ֖ר וּבַזָּ֑פֶת וַתָּ֤שֶׂם בָּהּ֙ אֶת־הַיֶּ֔לֶד וַתָּ֥שֶׂם בַּסּ֖וּף עַל־שְׂפַ֥ת הַיְאֹֽר׃</TextFragment>
      </PasukFragment>
      <PasukStart id="pasuk_0:1:3" index="3" pasuk="ד"/>
      <PasukFragment pasuk_id="pasuk_0:1:3">
        <TextFragment>וַתֵּֽתַצַּ֥ב אֲחֹת֖וֹ מֵֽרָחֹ֑ק לְדֵעָ֕ה מַה־יֵּֽעָשֶׂ֖ה לֽוֹ׃</TextFragment>
      </PasukFragment>
      <PasukStart id="pasuk_0:1:4" index="4" pasuk="ה"/>
      <PasukFragment pasuk_id="pasuk_0:1:4">
        <TextFragment>וַתֵּ֤רֶד בַּת־פַּרְעֹה֙ לִרְחֹ֣ץ עַל־הַיְאֹ֔ר וְנַֽעֲרֹתֶ֥יהָ הֹֽלְכֹ֖ת עַל־יַ֣ד הַיְאֹ֑ר וַתֵּ֤רֶא אֶת־הַתֵּבָה֙ בְּת֣וֹךְ הַסּ֔וּף וַתִּשְׁלַ֥ח אֶת־אֲמָתָ֖הּ וַתִּקָּחֶֽהָ׃</TextFragment>
      </PasukFragment>
      <PasukStart id="pasuk_0:1:5" index="5" pasuk="ו"/>
      <PasukFragment pasuk_id="pasuk_0:1:5">
        <TextFragment>וַתִּפְתַּח֙ וַתִּרְאֵ֣הוּ אֶת־הַיֶּ֔לֶד וְהִנֵּה־נַ֖עַר בֹּכֶ֑ה וַתַּחְמֹ֣ל עָלָ֔יו וַתֹּ֕אמֶר מִיַּלְדֵ֥י הָֽעִבְרִ֖ים זֶֽה׃</TextFragment>
      </PasukFragment>
      <PasukStart id="pasuk_0:1:6" index="6" pasuk="ז"/>
      <PasukFragment pasuk_id="pasuk_0:1:6">
        <TextFragment>וַתֹּ֣אמֶר אֲחֹתוֹ֮ אֶל־בַּת־פַּרְעֹה֒ הַֽאֵלֵ֗ךְ וְקָרָ֤אתִי לָךְ֙ אִשָּׁ֣ה מֵינֶ֔קֶת מִ֖ן הָֽעִבְרִיֹּ֑ת וְתֵינִ֥ק לָ֖ךְ אֶת־הַיָּֽלֶד׃</TextFragment>
      </PasukFragment>
      <PasukStart id="pasuk_0:1:7" index="7" pasuk="ח"/>
      <PasukFragment pasuk_id="pasuk_0:1:7">
        <TextFragment>וַתֹּֽאמֶר־לָ֥הּ בַּת־פַּרְעֹ֖ה לֵ֑כִי וַתֵּ֨לֶךְ֙ הָֽעַלְמָ֔ה וַתִּקְרָ֖א אֶת־אֵ֥ם הַיָּֽלֶד׃</TextFragment>
      </PasukFragment>
      <PasukStart id="pasuk_0:1:8" index="8" pasuk="ט"/>
      <PasukFragment pasuk_id="pasuk_0:1:8">
        <TextFragment>וַתֹּ֧אמֶר לָ֣הּ בַּת־פַּרְעֹ֗ה הֵילִ֜יכִי אֶת־הַיֶּ֤לֶד הַזֶּה֙ וְהֵֽינִקִ֣הוּ לִ֔י וַֽאֲנִ֖י אֶתֵּ֣ן אֶת־שְׂכָרֵ֑ךְ וַתִּקַּ֧ח הָֽאִשָּׁ֛ה הַיֶּ֖לֶד וַתְּנִיקֵֽהוּ׃</TextFragment>
      </PasukFragment>
      <PasukStart id="pasuk_0:1:9" index="9" pasuk="י"/>
      <PasukFragment pasuk_id="pasuk_0:1:9">
        <TextFragment>וַיִּגְדַּ֣ל הַיֶּ֗לֶד וַתְּבִאֵ֨הוּ֙ לְבַת־פַּרְעֹ֔ה וַֽיְהִי־לָ֖הּ לְבֵ֑ן וַתִּקְרָ֤א שְׁמוֹ֙ מֹשֶׁ֔ה וַתֹּ֕אמֶר כִּ֥י מִן־הַמַּ֖יִם מְשִׁיתִֽהוּ׃</TextFragment>
      </PasukFragment>
      <PasukStart id="pasuk_0:1:10" index="10" pasuk="יא"/>
      <PasukFragment pasuk_id="pasuk_0:1:10">
        <TextFragment>וַיְהִ֣י ׀ בַּיָּמִ֣ים הָהֵ֗ם וַיִּגְדַּ֤ל מֹשֶׁה֙ וַיֵּצֵ֣א אֶל־אֶחָ֔יו וַיַּ֖רְא בְּסִבְלֹתָ֑ם וַיַּרְא֙ אִ֣ישׁ מִצְרִ֔י מַכֶּ֥ה אִישׁ־עִבְרִ֖י מֵֽאֶחָֽיו׃</TextFragment>
      </PasukFragment>
      <PasukStart id="pasuk_0:1:11" index="11" pasuk="יב"/>
      <PasukFragment pasuk_id="pasuk_0:1:11">
        <TextFragment>וַיִּ֤פֶן כֹּה֙ וָכֹ֔ה וַיַּ֖רְא כִּ֣י אֵ֣ין אִ֑ישׁ וַיַּךְ֙ אֶת־הַמִּצְרִ֔י וַֽיִּטְמְנֵ֖הוּ בַּחֽוֹל׃</TextFragment>
      </PasukFragment>
      <PasukStart id="pasuk_0:1:12" index="12" pasuk="יג"/>
      <PasukFragment pasuk_id="pasuk_0:1:12">
        <TextFragment>וַיֵּצֵא֙ בַּיּ֣וֹם הַשֵּׁנִ֔י וְהִנֵּ֛ה שְׁנֵֽי־אֲנָשִׁ֥ים עִבְרִ֖ים נִצִּ֑ים וַיֹּ֨אמֶר֙ לָֽרָשָׁ֔ע לָ֥מָּה תַכֶּ֖ה רֵעֶֽךָ׃</TextFragment>
      </PasukFragment>
      <PasukStart id="pasuk_0:1:13" index="13" pasuk="יד"/>
      <PasukFragment pasuk_id="pasuk_0:1:13">
        <TextFragment>וַ֠יֹּאמֶר מִ֣י שָֽׂמְךָ֞ לְאִ֨ישׁ שַׂ֤ר וְשֹׁפֵט֙ עָלֵ֔ינוּ הַלְהָרְגֵ֨נִי֙ אַתָּ֣ה אֹמֵ֔ר כַּֽאֲשֶׁ֥ר הָרַ֖גְתָּ אֶת־הַמִּצְרִ֑י וַיִּירָ֤א מֹשֶׁה֙ וַיֹּאמַ֔ר אָכֵ֖ן נוֹדַ֥ע הַדָּבָֽר׃</TextFragment>
      </PasukFragment>
      <PasukStart id="pasuk_0:1:14" index="14" pasuk="טו"/>
      <PasukFragment pasuk_id="pasuk_0:1:14">
        <TextFragment>וַיִּשְׁמַ֤ע פַּרְעֹה֙ אֶת־הַדָּבָ֣ר הַזֶּ֔ה וַיְבַקֵּ֖שׁ לַֽהֲרֹ֣ג אֶת־מֹשֶׁ֑ה וַיִּבְרַ֤ח מֹשֶׁה֙ מִפְּנֵ֣י פַרְעֹ֔ה וַיֵּ֥שֶׁב בְּאֶֽרֶץ־מִדְיָ֖ן וַיֵּ֥שֶׁב עַֽל־הַבְּאֵֽר׃</TextFragment>
      </PasukFragment>
      <PasukStart id="pasuk_0:1:15" index="15" pasuk="טז"/>
      <PasukFragment pasuk_id="pasuk_0:1:15">
        <TextFragment>וּלְכֹהֵ֥ן מִדְיָ֖ן שֶׁ֣בַע בָּנ֑וֹת וַתָּבֹ֣אנָה וַתִּדְלֶ֗נָה וַתְּמַלֶּ֨אנָה֙ אֶת־הָ֣רְהָטִ֔ים לְהַשְׁק֖וֹת צֹ֥אן אֲבִיהֶֽן׃</TextFragment>
      </PasukFragment>
      <PasukStart id="pasuk_0:1:16" index="16" pasuk="יז"/>
      <PasukFragment pasuk_id="pasuk_0:1:16">
        <TextFragment>וַיָּבֹ֥אוּ הָֽרֹעִ֖ים וַיְגָֽרְשׁ֑וּם וַיָּ֤קָם מֹשֶׁה֙ וַיּ֣וֹשִׁעָ֔ן וַיַּ֖שְׁקְ אֶת־צֹאנָֽם׃</TextFragment>
      </PasukFragment>
      <PasukStart id="pasuk_0:1:17" index="17" pasuk="יח"/>
      <PasukFragment pasuk_id="pasuk_0:1:17">
        <TextFragment>וַתָּבֹ֕אנָה אֶל־רְעוּאֵ֖ל אֲבִיהֶ֑ן וַיֹּ֕אמֶר מַדּ֛וּעַ מִֽהַרְתֶּ֥ן בֹּ֖א הַיּֽוֹם׃</TextFragment>
      </PasukFragment>
      <PasukStart id="pasuk_0:1:18" index="18" pasuk="יט"/>
      <PasukFragment pasuk_id="pasuk_0:1:18">
        <TextFragment>וַתֹּאמַ֕רְןָ אִ֣ישׁ מִצְרִ֔י הִצִּילָ֖נוּ מִיַּ֣ד הָֽרֹעִ֑ים וְגַם־דָּלֹ֤ה דָלָה֙ לָ֔נוּ וַיַּ֖שְׁקְ אֶת־הַצֹּֽאן׃</TextFragment>
      </PasukFragment>
      <PasukStart id="pasuk_0:1:19" index="19" pasuk="כ"/>
      <PasukFragment pasuk_id="pasuk_0:1:19">
        <TextFragment>וַיֹּ֥אמֶר אֶל־בְּנֹתָ֖יו וְאַיּ֑וֹ לָ֤מָּה זֶּה֙ עֲזַבְתֶּ֣ן אֶת־הָאִ֔ישׁ קִרְאֶ֥ן ל֖וֹ וְיֹ֥אכַל לָֽחֶם׃</TextFragment>
      </PasukFragment>
      <PasukStart id="pasuk_0:1:20" index="20" pasuk="כא"/>
      <PasukFragment pasuk_id="pasuk_0:1:20">
        <TextFragment>וַיּ֥וֹאֶל מֹשֶׁ֖ה לָשֶׁ֣בֶת אֶת־הָאִ֑ישׁ וַיִּתֵּ֛ן אֶת־צִפֹּרָ֥ה בִתּ֖וֹ לְמֹשֶֽׁה׃</TextFragment>
      </PasukFragment>
      <PasukStart id="pasuk_0:1:21" index="21" pasuk="כב"/>
      <PasukFragment pasuk_id="pasuk_0:1:21">
        <TextFragment>וַתֵּ֣לֶד בֵּ֔ן וַיִּקְרָ֥א אֶת־שְׁמ֖וֹ גֵּֽרְשֹׁ֑ם כִּ֣י אָמַ֔ר גֵּ֣ר הָיִ֔יתִי בְּאֶ֖רֶץ נָכְרִיָּֽה׃ </TextFragment>
        <Petuha/>
      </PasukFragment>
      <PasukStart id="pasuk_0:1:22" index="22" pasuk="כג"/>
      <PasukFragment pasuk_id="pasuk_0:1:22">
        <TextFragment>וַיְהִי֩ בַיָּמִ֨ים הָֽרַבִּ֜ים הָהֵ֗ם וַיָּ֨מָת֙ מֶ֣לֶךְ מִצְרַ֔יִם וַיֵּאָֽנְח֧וּ בְנֵֽי־יִשְׂרָאֵ֛ל מִן־הָֽעֲבֹדָ֖ה וַיִּזְעָ֑קוּ וַתַּ֧עַל שַׁוְעָתָ֛ם אֶל־הָֽאֱלֹהִ֖ים מִן־הָֽעֲבֹדָֽה׃</TextFragment>
      </PasukFragment>
      <PasukStart id="pasuk_0:1:23" index="23" pasuk="כד"/>
      <PasukFragment pasuk_id="pasuk_0:1:23">
        <TextFragment>וַיִּשְׁמַ֥ע אֱלֹהִ֖ים אֶת־נַֽאֲקָתָ֑ם וַיִּזְכֹּ֤ר אֱלֹהִים֙ אֶת־בְּרִית֔וֹ אֶת־אַבְרָהָ֖ם אֶת־יִצְחָ֥ק וְאֶֽת־יַעֲקֹֽב׃</TextFragment>
      </PasukFragment>
      <PasukStart id="pasuk_0:1:24" index="24" pasuk="כה"/>
      <PasukFragment pasuk_id="pasuk_0:1:24">
        <TextFragment>וַיַּ֥רְא אֱלֹהִ֖ים אֶת־בְּנֵ֣י יִשְׂרָאֵ֑ל וַיֵּ֖דַע אֱלֹהִֽים׃ </TextFragment>
        <Setumah/>
      </PasukFragment>
    </Perek>
    <Perek id="perek_0:2" index="2" perek="ג">
      <PasukStart id="pasuk_0:2:0" index="0" pasuk="א"/>
      <PasukFragment pasuk_id="pasuk_0:2:0">
        <TextFragment>וּמֹשֶׁ֗ה הָיָ֥ה רֹעֶ֛ה אֶת־צֹ֛אן יִתְר֥וֹ חֹֽתְנ֖וֹ כֹּהֵ֣ן מִדְיָ֑ן וַיִּנְהַ֤ג אֶת־הַצֹּאן֙ אַחַ֣ר הַמִּדְבָּ֔ר וַיָּבֹ֛א אֶל־הַ֥ר הָֽאֱלֹהִ֖ים חֹרֵֽבָה׃</TextFragment>
      </PasukFragment>
      <PasukStart id="pasuk_0:2:1" index="1" pasuk="ב"/>
      <PasukFragment pasuk_id="pasuk_0:2:1">
        <TextFragment>וַ֠יֵּרָא מַלְאַ֨ךְ יְהוָ֥ה אֵלָ֛יו בְּלַבַּת־אֵ֖שׁ מִתּ֣וֹךְ הַסְּנֶ֑ה וַיַּ֗רְא וְהִנֵּ֤ה הַסְּנֶה֙ בֹּעֵ֣ר בָּאֵ֔שׁ וְהַסְּנֶ֖ה אֵינֶ֥נּוּ אֻכָּֽל׃</TextFragment>
      </PasukFragment>
      <PasukStart id="pasuk_0:2:2" index="2" pasuk="ג"/>
      <PasukFragment pasuk_id="pasuk_0:2:2">
        <TextFragment>וַיֹּ֣אמֶר מֹשֶׁ֔ה אָסֻֽרָה־נָּ֣א וְאֶרְאֶ֔ה אֶת־הַמַּרְאֶ֥ה הַגָּדֹ֖ל הַזֶּ֑ה מַדּ֖וּעַ לֹֽא־יִבְעַ֥ר הַסְּנֶֽה׃</TextFragment>
      </PasukFragment>
      <PasukStart id="pasuk_0:2:3" index="3" pasuk="ד"/>
      <PasukFragment pasuk_id="pasuk_0:2:3">
        <TextFragment>וַיַּ֥רְא יְהוָ֖ה כִּ֣י סָ֣ר לִרְא֑וֹת וַיִּקְרָא֩ אֵלָ֨יו אֱלֹהִ֜ים מִתּ֣וֹךְ הַסְּנֶ֗ה וַיֹּ֛אמֶר מֹשֶׁ֥ה מֹשֶׁ֖ה וַיֹּ֥אמֶר הִנֵּֽנִי׃</TextFragment>
      </PasukFragment>
      <PasukStart id="pasuk_0:2:4" index="4" pasuk="ה"/>
      <PasukFragment pasuk_id="pasuk_0:2:4">
        <TextFragment>וַיֹּ֖אמֶר אַל־תִּקְרַ֣ב הֲלֹ֑ם שַׁל־נְעָלֶ֨יךָ֙ מֵעַ֣ל רַגְלֶ֔יךָ כִּ֣י הַמָּק֗וֹם אֲשֶׁ֤ר אַתָּה֙ עוֹמֵ֣ד עָלָ֔יו אַדְמַת־קֹ֖דֶשׁ הֽוּא׃</TextFragment>
      </PasukFragment>
      <PasukStart id="pasuk_0:2:5" index="5" pasuk="ו"/>
      <PasukFragment pasuk_id="pasuk_0:2:5">
        <TextFragment>וַיֹּ֗אמֶר אָֽנֹכִי֙ אֱלֹהֵ֣י אָבִ֔יךָ אֱלֹהֵ֧י אַבְרָהָ֛ם אֱלֹהֵ֥י יִצְחָ֖ק וֵֽאלֹהֵ֣י יַֽעֲקֹ֑ב וַיַּסְתֵּ֤ר מֹשֶׁה֙ פָּנָ֔יו כִּ֣י יָרֵ֔א מֵֽהַבִּ֖יט אֶל־הָֽאֱלֹהִֽים׃</TextFragment>
      </PasukFragment>
      <PasukStart id="pasuk_0:2:6" index="6" pasuk="ז"/>
      <PasukFragment pasuk_id="pasuk_0:2:6">
        <TextFragment>וַיֹּ֣אמֶר יְהוָ֔ה רָאֹ֥ה רָאִ֛יתִי אֶת־עֳנִ֥י עַמִּ֖י אֲשֶׁ֣ר בְּמִצְרָ֑יִם וְאֶת־צַֽעֲקָתָ֤ם שָׁמַ֨עְתִּי֙ מִפְּנֵ֣י נֹֽגְשָׂ֔יו כִּ֥י יָדַ֖עְתִּי אֶת־מַכְאֹבָֽיו׃</TextFragment>
      </PasukFragment>
      <PasukStart id="pasuk_0:2:7" index="7" pasuk="ח"/>
      <PasukFragment pasuk_id="pasuk_0:2:7">
        <TextFragment>וָֽאֵרֵ֞ד לְהַצִּיל֣וֹ ׀ מִיַּ֣ד מִצְרַ֗יִם וּֽלְהַעֲלֹתוֹ֮ מִן־הָאָ֣רֶץ הַהִוא֒ אֶל־אֶ֤רֶץ טוֹבָה֙ וּרְחָבָ֔ה אֶל־אֶ֛רֶץ זָבַ֥ת חָלָ֖ב וּדְבָ֑שׁ אֶל־מְק֤וֹם הַֽכְּנַעֲנִי֙ וְהַ֣חִתִּ֔י וְהָֽאֱמֹרִי֙ וְהַפְּרִזִּ֔י וְהַֽחִוִּ֖י וְהַיְבוּסִֽי׃</TextFragment>
      </PasukFragment>
      <PasukStart id="pasuk_0:2:8" index="8" pasuk="ט"/>
      <PasukFragment pasuk_id="pasuk_0:2:8">
        <TextFragment>וְעַתָּ֕ה הִנֵּ֛ה צַֽעֲקַ֥ת בְּנֵֽי־יִשְׂרָאֵ֖ל בָּ֣אָה אֵלָ֑י וְגַם־רָאִ֨יתִי֙ אֶת־הַלַּ֔חַץ אֲשֶׁ֥ר מִצְרַ֖יִם לֹֽחֲצִ֥ים אֹתָֽם׃</TextFragment>
      </PasukFragment>
      <PasukStart id="pasuk_0:2:9" index="9" pasuk="י"/>
      <PasukFragment pasuk_id="pasuk_0:2:9">
        <TextFragment>וְעַתָּ֣ה לְכָ֔ה וְאֶֽשְׁלָחֲךָ֖ אֶל־פַּרְעֹ֑ה וְהוֹצֵ֛א אֶת־עַמִּ֥י בְנֵֽי־יִשְׂרָאֵ֖ל מִמִּצְרָֽיִם׃</TextFragment>
      </PasukFragment>
      <PasukStart id="pasuk_0:2:10" index="10" pasuk="יא"/>
      <PasukFragment pasuk_id="pasuk_0:2:10">
        <TextFragment>וַיֹּ֤אמֶר מֹשֶׁה֙ אֶל־הָ֣אֱלֹהִ֔ים מִ֣י אָנֹ֔כִי כִּ֥י אֵלֵ֖ךְ אֶל־פַּרְעֹ֑ה וְכִ֥י אוֹצִ֛יא אֶת־בְּנֵ֥י יִשְׂרָאֵ֖ל מִמִּצְרָֽיִם׃</TextFragment>
      </PasukFragment>
      <PasukStart id="pasuk_0:2:11" index="11" pasuk="יב"/>
      <PasukFragment pasuk_id="pasuk_0:2:11">
        <TextFragment>וַיֹּ֨אמֶר֙ כִּֽי־אֶֽהְיֶ֣ה עִמָּ֔ךְ וְזֶה־לְּךָ֣ הָא֔וֹת כִּ֥י אָֽנֹכִ֖י שְׁלַחְתִּ֑יךָ בְּהוֹצִֽיאֲךָ֤ אֶת־הָעָם֙ מִמִּצְרַ֔יִם תַּֽעַבְדוּן֙ אֶת־הָ֣אֱלֹהִ֔ים עַ֖ל הָהָ֥ר הַזֶּֽה׃</TextFragment>
      </PasukFragment>
      <PasukStart id="pasuk_0:2:12" index="12" pasuk="יג"/>
      <PasukFragment pasuk_id="pasuk_0:2:12">
        <TextFragment>וַיֹּ֨אמֶר מֹשֶׁ֜ה אֶל־הָֽאֱלֹהִ֗ים הִנֵּ֨ה אָֽנֹכִ֣י בָא֮ אֶל־בְּנֵ֣י יִשְׂרָאֵל֒ וְאָֽמַרְתִּ֣י לָהֶ֔ם אֱלֹהֵ֥י אֲבֽוֹתֵיכֶ֖ם שְׁלָחַ֣נִי אֲלֵיכֶ֑ם וְאָֽמְרוּ־לִ֣י מַה־שְּׁמ֔וֹ מָ֥ה אֹמַ֖ר אֲלֵהֶֽם׃</TextFragment>
      </PasukFragment>
      <PasukStart id="pasuk_0:2:13" index="13" pasuk="יד"/>
      <PasukFragment pasuk_id="pasuk_0:2:13">
        <TextFragment>וַיֹּ֤אמֶר אֱלֹהִים֙ אֶל־מֹשֶׁ֔ה אֶֽהְיֶ֖ה אֲשֶׁ֣ר אֶֽהְיֶ֑ה וַיֹּ֗אמֶר כֹּ֤ה תֹאמַר֙ לִבְנֵ֣י יִשְׂרָאֵ֔ל אֶֽהְיֶ֖ה שְׁלָחַ֥נִי אֲלֵיכֶֽם׃</TextFragment>
      </PasukFragment>
      <PasukStart id="pasuk_0:2:14" index="14" pasuk="טו"/>
      <PasukFragment pasuk_id="pasuk_0:2:14">
        <TextFragment>וַיֹּאמֶר֩ ע֨וֹד אֱלֹהִ֜ים אֶל־מֹשֶׁ֗ה כֹּֽה־תֹאמַר֮ אֶל־בְּנֵ֣י יִשְׂרָאֵל֒ יְהוָ֞ה אֱלֹהֵ֣י אֲבֹֽתֵיכֶ֗ם אֱלֹהֵ֨י אַבְרָהָ֜ם אֱלֹהֵ֥י יִצְחָ֛ק וֵֽאלֹהֵ֥י יַֽעֲקֹ֖ב שְׁלָחַ֣נִי אֲלֵיכֶ֑ם זֶה־שְּׁמִ֣י לְעֹלָ֔ם וְזֶ֥ה זִכְרִ֖י לְדֹ֥ר דֹּֽר׃</TextFragment>
      </PasukFragment>
      <PasukStart id="pasuk_0:2:15" index="15" pasuk="טז"/>
      <PasukFragment pasuk_id="pasuk_0:2:15">
        <TextFragment>לֵ֣ךְ וְאָֽסַפְתָּ֞ אֶת־זִקְנֵ֣י יִשְׂרָאֵ֗ל וְאָֽמַרְתָּ֤ אֲלֵהֶם֙ יְהוָ֞ה אֱלֹהֵ֤י אֲבֹֽתֵיכֶם֙ נִרְאָ֣ה אֵלַ֔י אֱלֹהֵ֧י אַבְרָהָ֛ם יִצְחָ֥ק וְיַֽעֲקֹ֖ב לֵאמֹ֑ר פָּקֹ֤ד פָּקַ֨דְתִּי֙ אֶתְכֶ֔ם וְאֶת־הֶֽעָשׂ֥וּי לָכֶ֖ם בְּמִצְרָֽיִם׃</TextFragment>
      </PasukFragment>
      <PasukStart id="pasuk_0:2:16" index="16" pasuk="יז"/>
      <PasukFragment pasuk_id="pasuk_0:2:16">
        <TextFragment>וָֽאֹמַ֗ר אַֽעֲלֶ֣ה אֶתְכֶם֮ מֵֽעֳנִ֣י מִצְרַיִם֒ אֶל־אֶ֤רֶץ הַֽכְּנַעֲנִי֙ וְהַ֣חִתִּ֔י וְהָֽאֱמֹרִי֙ וְהַפְּרִזִּ֔י וְהַֽחִוִּ֖י וְהַיְבוּסִ֑י אֶל־אֶ֛רֶץ זָבַ֥ת חָלָ֖ב וּדְבָֽשׁ׃</TextFragment>
      </PasukFragment>
      <PasukStart id="pasuk_0:2:17" index="17" pasuk="יח"/>
      <PasukFragment pasuk_id="pasuk_0:2:17">
        <TextFragment>וְשָֽׁמְע֖וּ לְקֹלֶ֑ךָ וּבָאתָ֡ אַתָּה֩ וְזִקְנֵ֨י יִשְׂרָאֵ֜ל אֶל־מֶ֣לֶךְ מִצְרַ֗יִם וַֽאֲמַרְתֶּ֤ם אֵלָיו֙ יְהוָ֞ה אֱלֹהֵ֤י הָֽעִבְרִיִּים֙ נִקְרָ֣ה עָלֵ֔ינוּ וְעַתָּ֗ה נֵֽלְכָה־נָּ֞א דֶּ֣רֶךְ שְׁלֹ֤שֶׁת יָמִים֙ בַּמִּדְבָּ֔ר וְנִזְבְּחָ֖ה לַֽיהוָ֥ה אֱלֹהֵֽינוּ׃</TextFragment>
      </PasukFragment>
      <PasukStart id="pasuk_0:2:18" index="18" pasuk="יט"/>
      <PasukFragment pasuk_id="pasuk_0:2:18">
        <TextFragment>וַֽאֲנִ֣י יָדַ֔עְתִּי כִּ֠י לֹֽא־יִתֵּ֥ן אֶתְכֶ֛ם מֶ֥לֶךְ מִצְרַ֖יִם לַֽהֲלֹ֑ךְ וְלֹ֖א בְּיָ֥ד חֲזָקָֽה׃</TextFragment>
      </PasukFragment>
      <PasukStart id="pasuk_0:2:19" index="19" pasuk="כ"/>
      <PasukFragment pasuk_id="pasuk_0:2:19">
        <TextFragment>וְשָֽׁלַחְתִּ֤י אֶת־יָדִי֙ וְהִכֵּיתִ֣י אֶת־מִצְרַ֔יִם בְּכֹל֙ נִפְלְאֹתַ֔י אֲשֶׁ֥ר אֶֽעֱשֶׂ֖ה בְּקִרְבּ֑וֹ וְאַֽחֲרֵי־כֵ֖ן יְשַׁלַּ֥ח אֶתְכֶֽם׃</TextFragment>
      </PasukFragment>
      <PasukStart id="pasuk_0:2:20" index="20" pasuk="כא"/>
      <PasukFragment pasuk_id="pasuk_0:2:20">
        <TextFragment>וְנָֽתַתִּ֛י אֶת־חֵ֥ן הָֽעָם־הַזֶּ֖ה בְּעֵינֵ֣י מִצְרָ֑יִם וְהָיָה֙ כִּ֣י תֵֽלֵכ֔וּן לֹ֥א תֵֽלְכ֖וּ רֵיקָֽם׃</TextFragment>
      </PasukFragment>
      <PasukStart id="pasuk_0:2:21" index="21" pasuk="כב"/>
      <PasukFragment pasuk_id="pasuk_0:2:21">
        <TextFragment>וְשָֽׁאֲלָ֨ה אִשָּׁ֤ה מִשְּׁכֶנְתָּהּ֙ וּמִגָּרַ֣ת בֵּיתָ֔הּ כְּלֵי־כֶ֛סֶף וּכְלֵ֥י זָהָ֖ב וּשְׂמָלֹ֑ת וְשַׂמְתֶּ֗ם עַל־בְּנֵיכֶם֙ וְעַל־בְּנֹ֣תֵיכֶ֔ם וְנִצַּלְתֶּ֖ם אֶת־מִצְרָֽיִם׃</TextFragment>
      </PasukFragment>
    </Perek>
    <Perek id="perek_0:3" index="3" perek="ד">
      <PasukStart id="pasuk_0:3:0" index="0" pasuk="א"/>
      <PasukFragment pasuk_id="pasuk_0:3:0">
        <TextFragment>וַיַּ֤עַן מֹשֶׁה֙ וַיֹּ֔אמֶר וְהֵן֙ לֹֽא־יַאֲמִ֣ינוּ לִ֔י וְלֹ֥א יִשְׁמְע֖וּ בְּקֹלִ֑י כִּ֣י יֹֽאמְר֔וּ לֹֽא־נִרְאָ֥ה אֵלֶ֖יךָ יְהוָֽה׃</TextFragment>
      </PasukFragment>
      <PasukStart id="pasuk_0:3:1" index="1" pasuk="ב"/>
      <PasukFragment pasuk_id="pasuk_0:3:1">
        <TextFragment>וַיֹּ֧אמֶר אֵלָ֛יו יְהוָ֖ה מזה (מַה־זֶּ֣ה) בְיָדֶ֑ךָ וַיֹּ֖אמֶר מַטֶּֽה׃</TextFragment>
      </PasukFragment>
      <PasukStart id="pasuk_0:3:2" index="2" pasuk="ג"/>
      <PasukFragment pasuk_id="pasuk_0:3:2">
        <TextFragment>וַיֹּ֨אמֶר֙ הַשְׁלִיכֵ֣הוּ אַ֔רְצָה וַיַּשְׁלִכֵ֥הוּ אַ֖רְצָה וַיְהִ֣י לְנָחָ֑שׁ וַיָּ֥נָס מֹשֶׁ֖ה מִפָּנָֽיו׃</TextFragment>
      </PasukFragment>
      <PasukStart id="pasuk_0:3:3" index="3" pasuk="ד"/>
      <PasukFragment pasuk_id="pasuk_0:3:3">
        <TextFragment>וַיֹּ֤אמֶר יְהוָה֙ אֶל־מֹשֶׁ֔ה שְׁלַח֙ יָֽדְךָ֔ וֶֽאֱחֹ֖ז בִּזְנָב֑וֹ וַיִּשְׁלַ֤ח יָדוֹ֙ וַיַּ֣חֲזֶק בּ֔וֹ וַיְהִ֥י לְמַטֶּ֖ה בְּכַפּֽוֹ׃</TextFragment>
      </PasukFragment>
      <PasukStart id="pasuk_0:3:4" index="4" pasuk="ה"/>
      <PasukFragment pasuk_id="pasuk_0:3:4">
        <TextFragment>לְמַ֣עַן יַֽאֲמִ֔ינוּ כִּֽי־נִרְאָ֥ה אֵלֶ֛יךָ יְהוָ֖ה אֱלֹהֵ֣י אֲבֹתָ֑ם אֱלֹהֵ֧י אַבְרָהָ֛ם אֱלֹהֵ֥י יִצְחָ֖ק וֵֽאלֹהֵ֥י יַֽעֲקֹֽב׃</TextFragment>
      </PasukFragment>
      <PasukStart id="pasuk_0:3:5" index="5" pasuk="ו"/>
      <PasukFragment pasuk_id="pasuk_0:3:5">
        <TextFragment>וַיֹּאמֶר֩ יְהוָ֨ה ל֜וֹ ע֗וֹד הָֽבֵא־נָ֤א יָֽדְךָ֙ בְּחֵיקֶ֔ךָ וַיָּבֵ֥א יָד֖וֹ בְּחֵיק֑וֹ וַיּ֣וֹצִאָ֔הּ וְהִנֵּ֥ה יָד֖וֹ מְצֹרַ֥עַת כַּשָּֽׁלֶג׃</TextFragment>
      </PasukFragment>
      <PasukStart id="pasuk_0:3:6" index="6" pasuk="ז"/>
      <PasukFragment pasuk_id="pasuk_0:3:6">
        <TextFragment>וַיֹּ֗אמֶר הָשֵׁ֤ב יָֽדְךָ֙ אֶל־חֵיקֶ֔ךָ וַיָּ֥שֶׁב יָד֖וֹ אֶל־חֵיק֑וֹ וַיּֽוֹצִאָהּ֙ מֵֽחֵיק֔וֹ וְהִנֵּה־שָׁ֖בָה כִּבְשָׂרֽוֹ׃</TextFragment>
      </PasukFragment>
      <PasukStart id="pasuk_0:3:7" index="7" pasuk="ח"/>
      <PasukFragment pasuk_id="pasuk_0:3:7">
        <TextFragment>וְהָיָה֙ אִם־לֹ֣א יַֽאֲמִ֣ינוּ לָ֔ךְ וְלֹ֣א יִשְׁמְע֔וּ לְקֹ֖ל הָאֹ֣ת הָֽרִאשׁ֑וֹן וְהֶֽאֱמִ֔ינוּ לְקֹ֖ל הָאֹ֥ת הָאַֽחֲרֽוֹן׃</TextFragment>
      </PasukFragment>
      <PasukStart id="pasuk_0:3:8" index="8" pasuk="ט"/>
      <PasukFragment pasuk_id="pasuk_0:3:8">
        <TextFragment>וְהָיָ֡ה אִם־לֹ֣א יַֽאֲמִ֡ינוּ גַּם֩ לִשְׁנֵ֨י הָֽאֹת֜וֹת הָאֵ֗לֶּה וְלֹ֤א יִשְׁמְעוּן֙ לְקֹלֶ֔ךָ וְלָֽקַחְתָּ֙ מִמֵּימֵ֣י הַיְאֹ֔ר וְשָֽׁפַכְתָּ֖ הַיַּבָּשָׁ֑ה וְהָי֤וּ הַמַּ֨יִם֙ אֲשֶׁ֣ר תִּקַּ֣ח מִן־הַיְאֹ֔ר וְהָי֥וּ לְדָ֖ם בַּיַּבָּֽשֶׁת׃</TextFragment>
      </PasukFragment>
      <PasukStart id="pasuk_0:3:9" index="9" pasuk="י"/>
      <PasukFragment pasuk_id="pasuk_0:3:9">
        <TextFragment>וַיֹּ֨אמֶר מֹשֶׁ֣ה אֶל־יְהוָה֮ בִּ֣י אֲדֹנָי֒ לֹא֩ אִ֨ישׁ דְּבָרִ֜ים אָנֹ֗כִי גַּ֤ם מִתְּמוֹל֙ גַּ֣ם מִשִּׁלְשֹׁ֔ם גַּ֛ם מֵאָ֥ז דַּבֶּרְךָ֖ אֶל־עַבְדֶּ֑ךָ כִּ֧י כְבַד־פֶּ֛ה וּכְבַ֥ד לָשׁ֖וֹן אָנֹֽכִי׃</TextFragment>
      </PasukFragment>
      <PasukStart id="pasuk_0:3:10" index="10" pasuk="יא"/>
      <PasukFragment pasuk_id="pasuk_0:3:10">
        <TextFragment>וַיֹּ֨אמֶר יְהוָ֜ה אֵלָ֗יו מִ֣י שָׂ֣ם פֶּה֮ לָֽאָדָם֒ א֚וֹ מִֽי־יָשׂ֣וּם אִלֵּ֔ם א֣וֹ חֵרֵ֔שׁ א֥וֹ פִקֵּ֖חַ א֣וֹ עִוֵּ֑ר הֲלֹ֥א אָֽנֹכִ֖י יְהוָֽה׃</TextFragment>
      </PasukFragment>
      <PasukStart id="pasuk_0:3:11" index="11" pasuk="יב"/>
      <PasukFragment pasuk_id="pasuk_0:3:11">
        <TextFragment>וְעַתָּ֖ה לֵ֑ךְ וְאָֽנֹכִי֙ אֶֽהְיֶ֣ה עִם־פִּ֔יךָ וְהֽוֹרֵיתִ֖יךָ אֲשֶׁ֥ר תְּדַבֵּֽר׃</TextFragment>
      </PasukFragment>
      <PasukStart id="pasuk_0:3:12" index="12" pasuk="יג"/>
      <PasukFragment pasuk_id="pasuk_0:3:12">
        <TextFragment>וַיֹּ֖אמֶר בִּ֣י אֲדֹנָ֑י שְֽׁלַֽח־נָ֖א בְּיַד־תִּשְׁלָֽח׃</TextFragment>
      </PasukFragment>
      <PasukStart id="pasuk_0:3:13" index="13" pasuk="יד"/>
      <PasukFragment pasuk_id="pasuk_0:3:13">
        <TextFragment>וַיִּֽחַר־אַ֨ף יְהוָ֜ה בְּמֹשֶׁ֗ה וַיֹּ֨אמֶר֙ הֲלֹ֨א אַֽהֲרֹ֤ן אָחִ֨יךָ֙ הַלֵּוִ֔י יָדַ֕עְתִּי כִּֽי־דַבֵּ֥ר יְדַבֵּ֖ר ה֑וּא וְגַ֤ם הִנֵּה־הוּא֙ יֹצֵ֣א לִקְרָאתֶ֔ךָ וְרָֽאֲךָ֖ וְשָׂמַ֥ח בְּלִבּֽוֹ׃</TextFragment>
      </PasukFragment>
      <PasukStart id="pasuk_0:3:14" index="14" pasuk="טו"/>
      <PasukFragment pasuk_id="pasuk_0:3:14">
        <TextFragment>וְדִבַּרְתָּ֣ אֵלָ֔יו וְשַׂמְתָּ֥ אֶת־הַדְּבָרִ֖ים בְּפִ֑יו וְאָֽנֹכִ֗י אֶֽהְיֶ֤ה עִם־פִּ֨יךָ֙ וְעִם־פִּ֔יהוּ וְהֽוֹרֵיתִ֣י אֶתְכֶ֔ם אֵ֖ת אֲשֶׁ֥ר תַּֽעֲשֽׂוּן׃</TextFragment>
      </PasukFragment>
      <PasukStart id="pasuk_0:3:15" index="15" pasuk="טז"/>
      <PasukFragment pasuk_id="pasuk_0:3:15">
        <TextFragment>וְדִבֶּר־ה֥וּא לְךָ֖ אֶל־הָעָ֑ם וְהָ֤יָה הוּא֙ יִֽהְיֶה־לְּךָ֣ לְפֶ֔ה וְאַתָּ֖ה תִּֽהְיֶה־לּ֥וֹ לֵֽאלֹהִֽים׃</TextFragment>
      </PasukFragment>
      <PasukStart id="pasuk_0:3:16" index="16" pasuk="יז"/>
      <PasukFragment pasuk_id="pasuk_0:3:16">
        <TextFragment>וְאֶת־הַמַּטֶּ֥ה הַזֶּ֖ה תִּקַּ֣ח בְּיָדֶ֑ךָ אֲשֶׁ֥ר תַּֽעֲשֶׂה־בּ֖וֹ אֶת־הָֽאֹתֹֽת׃ </TextFragment>
        <Petuha/>
      </PasukFragment>
      <PasukStart id="pasuk_0:3:17" index="17" pasuk="יח"/>
      <PasukFragment pasuk_id="pasuk_0:3:17">
        <TextFragment>וַיֵּ֨לֶךְ מֹשֶׁ֜ה וַיָּ֣שָׁב ׀ אֶל־יֶ֣תֶר חֹֽתְנ֗וֹ וַיֹּ֤אמֶר לוֹ֙ אֵ֣לְכָה נָּ֗א וְאָשׁ֨וּבָה֙ אֶל־אַחַ֣י אֲשֶׁר־בְּמִצְרַ֔יִם וְאֶרְאֶ֖ה הַֽעוֹדָ֣ם חַיִּ֑ים וַיֹּ֧אמֶר יִתְר֛וֹ לְמֹשֶׁ֖ה לֵ֥ךְ לְשָׁלֽוֹם׃</TextFragment>
      </PasukFragment>
      <PasukStart id="pasuk_0:3:18" index="18" pasuk="יט"/>
      <PasukFragment pasuk_id="pasuk_0:3:18">
        <TextFragment>וַיֹּ֨אמֶר יְהוָ֤ה אֶל־מֹשֶׁה֙ בְּמִדְיָ֔ן לֵ֖ךְ שֻׁ֣ב מִצְרָ֑יִם כִּי־מֵ֨תוּ֙ כָּל־הָ֣אֲנָשִׁ֔ים הַֽמְבַקְשִׁ֖ים אֶת־נַפְשֶֽׁךָ׃</TextFragment>
      </PasukFragment>
      <PasukStart id="pasuk_0:3:19" index="19" pasuk="כ"/>
      <PasukFragment pasuk_id="pasuk_0:3:19">
        <TextFragment>וַיִּקַּ֨ח מֹשֶׁ֜ה אֶת־אִשְׁתּ֣וֹ וְאֶת־בָּנָ֗יו וַיַּרְכִּבֵם֙ עַֽל־הַחֲמֹ֔ר וַיָּ֖שָׁב אַ֣רְצָה מִצְרָ֑יִם וַיִּקַּ֥ח מֹשֶׁ֛ה אֶת־מַטֵּ֥ה הָֽאֱלֹהִ֖ים בְּיָדֽוֹ׃</TextFragment>
      </PasukFragment>
      <PasukStart id="pasuk_0:3:20" index="20" pasuk="כא"/>
      <PasukFragment pasuk_id="pasuk_0:3:20">
        <TextFragment>וַיֹּ֣אמֶר יְהוָה֮ אֶל־מֹשֶׁה֒ בְּלֶכְתְּךָ֙ לָשׁ֣וּב מִצְרַ֔יְמָה רְאֵ֗ה כָּל־הַמֹּֽפְתִים֙ אֲשֶׁר־שַׂ֣מְתִּי בְיָדֶ֔ךָ וַֽעֲשִׂיתָ֖ם לִפְנֵ֣י פַרְעֹ֑ה וַֽאֲנִי֙ אֲחַזֵּ֣ק אֶת־לִבּ֔וֹ וְלֹ֥א יְשַׁלַּ֖ח אֶת־הָעָֽם׃</TextFragment>
      </PasukFragment>
      <PasukStart id="pasuk_0:3:21" index="21" pasuk="כב"/>
      <PasukFragment pasuk_id="pasuk_0:3:21">
        <TextFragment>וְאָֽמַרְתָּ֖ אֶל־פַּרְעֹ֑ה כֹּ֚ה אָמַ֣ר יְהוָ֔ה בְּנִ֥י בְכֹרִ֖י יִשְׂרָאֵֽל׃</TextFragment>
      </PasukFragment>
      <PasukStart id="pasuk_0:3:22" index="22" pasuk="כג"/>
      <PasukFragment pasuk_id="pasuk_0:3:22">
        <TextFragment>וָֽאֹמַ֣ר אֵלֶ֗יךָ שַׁלַּ֤ח אֶת־בְּנִי֙ וְיַֽעַבְדֵ֔נִי וַתְּמָאֵ֖ן לְשַׁלְּח֑וֹ הִנֵּה֙ אָֽנֹכִ֣י הֹרֵ֔ג אֶת־בִּנְךָ֖ בְּכֹרֶֽךָ׃</TextFragment>
      </PasukFragment>
      <PasukStart id="pasuk_0:3:23" index="23" pasuk="כד"/>
      <PasukFragment pasuk_id="pasuk_0:3:23">
        <TextFragment>וַיְהִ֥י בַדֶּ֖רֶךְ בַּמָּל֑וֹן וַיִּפְגְּשֵׁ֣הוּ יְהוָ֔ה וַיְבַקֵּ֖שׁ הֲמִיתֽוֹ׃</TextFragment>
      </PasukFragment>
      <PasukStart id="pasuk_0:3:24" index="24" pasuk="כה"/>
      <PasukFragment pasuk_id="pasuk_0:3:24">
        <TextFragment>וַתִּקַּ֨ח צִפֹּרָ֜ה צֹ֗ר וַתִּכְרֹת֙ אֶת־עָרְלַ֣ת בְּנָ֔הּ וַתַּגַּ֖ע לְרַגְלָ֑יו וַתֹּ֕אמֶר כִּ֧י חֲתַן־דָּמִ֛ים אַתָּ֖ה לִֽי׃</TextFragment>
      </PasukFragment>
      <PasukStart id="pasuk_0:3:25" index="25" pasuk="כו"/>
      <PasukFragment pasuk_id="pasuk_0:3:25">
        <TextFragment>וַיִּ֖רֶף מִמֶּ֑נּוּ אָ֚ז אָֽמְרָ֔ה חֲתַ֥ן דָּמִ֖ים לַמּוּלֹֽת׃ </TextFragment>
        <Petuha/>
      </PasukFragment>
      <PasukStart id="pasuk_0:3:26" index="26" pasuk="כז"/>
      <PasukFragment pasuk_id="pasuk_0:3:26">
        <TextFragment>וַיֹּ֤אמֶר יְהוָה֙ אֶֽל־אַהֲרֹ֔ן לֵ֛ךְ לִקְרַ֥את מֹשֶׁ֖ה הַמִּדְבָּ֑רָה וַיֵּ֗לֶךְ וַֽיִּפְגְּשֵׁ֛הוּ בְּהַ֥ר הָֽאֱלֹהִ֖ים וַיִּשַּׁק־לֽוֹ׃</TextFragment>
      </PasukFragment>
      <PasukStart id="pasuk_0:3:27" index="27" pasuk="כח"/>
      <PasukFragment pasuk_id="pasuk_0:3:27">
        <TextFragment>וַיַּגֵּ֤ד מֹשֶׁה֙ לְאַֽהֲרֹ֔ן אֵ֛ת כָּל־דִּבְרֵ֥י יְהוָ֖ה אֲשֶׁ֣ר שְׁלָח֑וֹ וְאֵ֥ת כָּל־הָֽאֹתֹ֖ת אֲשֶׁ֥ר צִוָּֽהוּ׃</TextFragment>
      </PasukFragment>
      <PasukStart id="pasuk_0:3:28" index="28" pasuk="כט"/>
      <PasukFragment pasuk_id="pasuk_0:3:28">
        <TextFragment>וַיֵּ֥לֶךְ מֹשֶׁ֖ה וְאַֽהֲרֹ֑ן וַיַּ֣אַסְפ֔וּ אֶת־כָּל־זִקְנֵ֖י בְּנֵ֥י יִשְׂרָאֵֽל׃</TextFragment>
      </PasukFragment>
      <PasukStart id="pasuk_0:3:29" index="29" pasuk="ל"/>
      <PasukFragment pasuk_id="pasuk_0:3:29">
        <TextFragment>וַיְדַבֵּ֣ר אַֽהֲרֹ֔ן אֵ֚ת כָּל־הַדְּבָרִ֔ים אֲשֶׁר־דִּבֶּ֥ר יְהוָ֖ה אֶל־מֹשֶׁ֑ה וַיַּ֥עַשׂ הָֽאֹתֹ֖ת לְעֵינֵ֥י הָעָֽם׃</TextFragment>
      </PasukFragment>
      <PasukStart id="pasuk_0:3:30" index="30" pasuk="לא"/>
      <PasukFragment pasuk_id="pasuk_0:3:30">
        <TextFragment>וַֽיַּאֲמֵ֖ן הָעָ֑ם וַֽיִּשְׁמְע֡וּ כִּֽי־פָקַ֨ד יְהוָ֜ה אֶת־בְּנֵ֣י יִשְׂרָאֵ֗ל וְכִ֤י רָאָה֙ אֶת־עָנְיָ֔ם וַֽיִּקְּד֖וּ וַיִּֽשְׁתַּחֲוֽוּ׃</TextFragment>
      </PasukFragment>
    </Perek>
    <Perek id="perek_0:4" index="4" perek="ה">
      <PasukStart id="pasuk_0:4:0" index="0" pasuk="א"/>
      <PasukFragment pasuk_id="pasuk_0:4:0">
        <TextFragment>וְאַחַ֗ר בָּ֚אוּ מֹשֶׁ֣ה וְאַֽהֲרֹ֔ן וַיֹּֽאמְר֖וּ אֶל־פַּרְעֹ֑ה כֹּֽה־אָמַ֤ר יְהוָה֙ אֱלֹהֵ֣י יִשְׂרָאֵ֔ל שַׁלַּח֙ אֶת־עַמִּ֔י וְיָחֹ֥גּוּ לִ֖י בַּמִּדְבָּֽר׃</TextFragment>
      </PasukFragment>
      <PasukStart id="pasuk_0:4:1" index="1" pasuk="ב"/>
      <PasukFragment pasuk_id="pasuk_0:4:1">
        <TextFragment>וַיֹּ֣אמֶר פַּרְעֹ֔ה מִ֤י יְהוָה֙ אֲשֶׁ֣ר אֶשְׁמַ֣ע בְּקֹל֔וֹ לְשַׁלַּ֖ח אֶת־יִשְׂרָאֵ֑ל לֹ֤א יָדַ֨עְתִּי֙ אֶת־יְהוָ֔ה וְגַ֥ם אֶת־יִשְׂרָאֵ֖ל לֹ֥א אֲשַׁלֵּֽחַ׃</TextFragment>
      </PasukFragment>
      <PasukStart id="pasuk_0:4:2" index="2" pasuk="ג"/>
      <PasukFragment pasuk_id="pasuk_0:4:2">
        <TextFragment>וַיֹּ֣אמְר֔וּ אֱלֹהֵ֥י הָֽעִבְרִ֖ים נִקְרָ֣א עָלֵ֑ינוּ נֵ֣לְכָה נָּ֡א דֶּרֶךְ֩ שְׁלֹ֨שֶׁת יָמִ֜ים בַּמִּדְבָּ֗ר וְנִזְבְּחָה֙ לַֽיהוָ֣ה אֱלֹהֵ֔ינוּ פֶּ֨ן־יִפְגָּעֵ֔נוּ בַּדֶּ֖בֶר א֥וֹ בֶחָֽרֶב׃</TextFragment>
      </PasukFragment>
      <PasukStart id="pasuk_0:4:3" index="3" pasuk="ד"/>
      <PasukFragment pasuk_id="pasuk_0:4:3">
        <TextFragment>וַיֹּ֤אמֶר אֲלֵהֶם֙ מֶ֣לֶךְ מִצְרַ֔יִם לָ֚מָּה מֹשֶׁ֣ה וְאַֽהֲרֹ֔ן תַּפְרִ֥יעוּ אֶת־הָעָ֖ם מִמַּֽעֲשָׂ֑יו לְכ֖וּ לְסִבְלֹֽתֵיכֶֽם׃</TextFragment>
      </PasukFragment>
      <PasukStart id="pasuk_0:4:4" index="4" pasuk="ה"/>
      <PasukFragment pasuk_id="pasuk_0:4:4">
        <TextFragment>וַיֹּ֣אמֶר פַּרְעֹ֔ה הֵן־רַבִּ֥ים עַתָּ֖ה עַ֣ם הָאָ֑רֶץ וְהִשְׁבַּתֶּ֥ם אֹתָ֖ם מִסִּבְלֹתָֽם׃</TextFragment>
      </PasukFragment>
      <PasukStart id="pasuk_0:4:5" index="5" pasuk="ו"/>
      <PasukFragment pasuk_id="pasuk_0:4:5">
        <TextFragment>וַיְצַ֥ו פַּרְעֹ֖ה בַּיּ֣וֹם הַה֑וּא אֶת־הַנֹּֽגְשִׂ֣ים בָּעָ֔ם וְאֶת־שֹֽׁטְרָ֖יו לֵאמֹֽר׃</TextFragment>
      </PasukFragment>
      <PasukStart id="pasuk_0:4:6" index="6" pasuk="ז"/>
      <PasukFragment pasuk_id="pasuk_0:4:6">
        <TextFragment>לֹ֣א תֹֽאסִפ֞וּן לָתֵ֨ת תֶּ֧בֶן לָעָ֛ם לִלְבֹּ֥ן הַלְּבֵנִ֖ים כִּתְמ֣וֹל שִׁלְשֹׁ֑ם הֵ֚ם יֵֽלְכ֔וּ וְקֹֽשְׁשׁ֥וּ לָהֶ֖ם תֶּֽבֶן׃</TextFragment>
      </PasukFragment>
      <PasukStart id="pasuk_0:4:7" index="7" pasuk="ח"/>
      <PasukFragment pasuk_id="pasuk_0:4:7">
        <TextFragment>וְאֶת־מַתְכֹּ֨נֶת הַלְּבֵנִ֜ים אֲשֶׁ֣ר הֵם֩ עֹשִׂ֨ים תְּמ֤וֹל שִׁלְשֹׁם֙ תָּשִׂ֣ימוּ עֲלֵיהֶ֔ם לֹ֥א תִגְרְע֖וּ מִמֶּ֑נּוּ כִּֽי־נִרְפִּ֣ים הֵ֔ם עַל־כֵּ֗ן הֵ֤ם צֹֽעֲקִים֙ לֵאמֹ֔ר נֵֽלְכָ֖ה נִזְבְּחָ֥ה לֵֽאלֹהֵֽינוּ׃</TextFragment>
      </PasukFragment>
      <PasukStart id="pasuk_0:4:8" index="8" pasuk="ט"/>
      <PasukFragment pasuk_id="pasuk_0:4:8">
        <TextFragment>תִּכְבַּ֧ד הָֽעֲבֹדָ֛ה עַל־הָֽאֲנָשִׁ֖ים וְיַֽעֲשׂוּ־בָ֑הּ וְאַל־יִשְׁע֖וּ בְּדִבְרֵי־שָֽׁקֶר׃</TextFragment>
      </PasukFragment>
      <PasukStart id="pasuk_0:4:9" index="9" pasuk="י"/>
      <PasukFragment pasuk_id="pasuk_0:4:9">
        <TextFragment>וַיֵּ֨צְא֜וּ נֹֽגְשֵׂ֤י הָעָם֙ וְשֹׁ֣טְרָ֔יו וַיֹּֽאמְר֥וּ אֶל־הָעָ֖ם לֵאמֹ֑ר כֹּ֚ה אָמַ֣ר פַּרְעֹ֔ה אֵינֶ֛נִּי נֹתֵ֥ן לָכֶ֖ם תֶּֽבֶן׃</TextFragment>
      </PasukFragment>
      <PasukStart id="pasuk_0:4:10" index="10" pasuk="יא"/>
      <PasukFragment pasuk_id="pasuk_0:4:10">
        <TextFragment>אַתֶּ֗ם לְכ֨וּ קְח֤וּ לָכֶם֙ תֶּ֔בֶן מֵֽאֲשֶׁ֖ר תִּמְצָ֑אוּ כִּ֣י אֵ֥ין נִגְרָ֛ע מֵעֲבֹֽדַתְכֶ֖ם דָּבָֽר׃</TextFragment>
      </PasukFragment>
      <PasukStart id="pasuk_0:4:11" index="11" pasuk="יב"/>
      <PasukFragment pasuk_id="pasuk_0:4:11">
        <TextFragment>וַיָּ֥פֶץ הָעָ֖ם בְּכָל־אֶ֣רֶץ מִצְרָ֑יִם לְקֹשֵׁ֥שׁ קַ֖שׁ לַתֶּֽבֶן׃</TextFragment>
      </PasukFragment>
      <PasukStart id="pasuk_0:4:12" index="12" pasuk="יג"/>
      <PasukFragment pasuk_id="pasuk_0:4:12">
        <TextFragment>וְהַנֹּֽגְשִׂ֖ים אָצִ֣ים לֵאמֹ֑ר כַּלּ֤וּ מַֽעֲשֵׂיכֶם֙ דְּבַר־י֣וֹם בְּיוֹמ֔וֹ כַּֽאֲשֶׁ֖ר בִּֽהְי֥וֹת הַתֶּֽבֶן׃</TextFragment>
      </PasukFragment>
      <PasukStart id="pasuk_0:4:13" index="13" pasuk="יד"/>
      <PasukFragment pasuk_id="pasuk_0:4:13">
        <TextFragment>וַיֻּכּ֗וּ שֹֽׁטְרֵי֙ בְּנֵ֣י יִשְׂרָאֵ֔ל אֲשֶׁר־שָׂ֣מוּ עֲלֵהֶ֔ם נֹֽגְשֵׂ֥י פַרְעֹ֖ה לֵאמֹ֑ר מַדּ֡וּעַ לֹא֩ כִלִּיתֶ֨ם חָקְכֶ֤ם לִלְבֹּן֙ כִּתְמ֣וֹל שִׁלְשֹׁ֔ם גַּם־תְּמ֖וֹל גַּם־הַיּֽוֹם׃</TextFragment>
      </PasukFragment>
      <PasukStart id="pasuk_0:4:14" index="14" pasuk="טו"/>
      <PasukFragment pasuk_id="pasuk_0:4:14">
        <TextFragment>וַיָּבֹ֗אוּ שֹֽׁטְרֵי֙ בְּנֵ֣י יִשְׂרָאֵ֔ל וַיִּצְעֲק֥וּ אֶל־פַּרְעֹ֖ה לֵאמֹ֑ר לָ֧מָּה תַֽעֲשֶׂ֦ה כֹ֖ה לַֽעֲבָדֶֽיךָ׃</TextFragment>
      </PasukFragment>
      <PasukStart id="pasuk_0:4:15" index="15" pasuk="טז"/>
      <PasukFragment pasuk_id="pasuk_0:4:15">
        <TextFragment>תֶּ֗בֶן אֵ֤ין נִתָּן֙ לַֽעֲבָדֶ֔יךָ וּלְבֵנִ֛ים אֹֽמְרִ֥ים לָ֖נוּ עֲשׂ֑וּ וְהִנֵּ֧ה עֲבָדֶ֛יךָ מֻכִּ֖ים וְחָטָ֥את עַמֶּֽךָ׃</TextFragment>
      </PasukFragment>
      <PasukStart id="pasuk_0:4:16" index="16" pasuk="יז"/>
      <PasukFragment pasuk_id="pasuk_0:4:16">
        <TextFragment>וַיֹּ֛אמֶר נִרְפִּ֥ים אַתֶּ֖ם נִרְפִּ֑ים עַל־כֵּן֙ אַתֶּ֣ם אֹֽמְרִ֔ים נֵֽלְכָ֖ה נִזְבְּחָ֥ה לַֽיהוָֽה׃</TextFragment>
      </PasukFragment>
      <PasukStart id="pasuk_0:4:17" index="17" pasuk="יח"/>
      <PasukFragment pasuk_id="pasuk_0:4:17">
        <TextFragment>וְעַתָּה֙ לְכ֣וּ עִבְד֔וּ וְתֶ֖בֶן לֹֽא־יִנָּתֵ֣ן לָכֶ֑ם וְתֹ֥כֶן לְבֵנִ֖ים תִּתֵּֽנוּ׃</TextFragment>
      </PasukFragment>
      <PasukStart id="pasuk_0:4:18" index="18" pasuk="יט"/>
      <PasukFragment pasuk_id="pasuk_0:4:18">
        <TextFragment>וַיִּרְא֞וּ שֹֽׁטְרֵ֧י בְנֵֽי־יִשְׂרָאֵ֛ל אֹתָ֖ם בְּרָ֣ע לֵאמֹ֑ר לֹֽא־תִגְרְע֥וּ מִלִּבְנֵיכֶ֖ם דְּבַר־י֥וֹם בְּיוֹמֽוֹ׃</TextFragment>
      </PasukFragment>
      <PasukStart id="pasuk_0:4:19" index="19" pasuk="כ"/>
      <PasukFragment pasuk_id="pasuk_0:4:19">
        <TextFragment>וַֽיִּפְגְּעוּ֙ אֶת־מֹשֶׁ֣ה וְאֶֽת־אַהֲרֹ֔ן נִצָּבִ֖ים לִקְרָאתָ֑ם בְּצֵאתָ֖ם מֵאֵ֥ת פַּרְעֹֽה׃</TextFragment>
      </PasukFragment>
      <PasukStart id="pasuk_0:4:20" index="20" pasuk="כא"/>
      <PasukFragment pasuk_id="pasuk_0:4:20">
        <TextFragment>וַיֹּֽאמְר֣וּ אֲלֵהֶ֔ם יֵ֧רֶא יְהוָ֛ה עֲלֵיכֶ֖ם וְיִשְׁפֹּ֑ט אֲשֶׁ֧ר הִבְאַשְׁתֶּ֣ם אֶת־רֵיחֵ֗נוּ בְּעֵינֵ֤י פַרְעֹה֙ וּבְעֵינֵ֣י עֲבָדָ֔יו לָֽתֶת־חֶ֥רֶב בְּיָדָ֖ם לְהָרְגֵֽנוּ׃</TextFragment>
      </PasukFragment>
      <PasukStart id="pasuk_0:4:21" index="21" pasuk="כב"/>
      <PasukFragment pasuk_id="pasuk_0:4:21">
        <TextFragment>וַיָּ֧שָׁב מֹשֶׁ֛ה אֶל־יְהוָ֖ה וַיֹּאמַ֑ר אֲדֹנָ֗י לָמָ֤ה הֲרֵעֹ֨תָה֙ לָעָ֣ם הַזֶּ֔ה לָ֥מָּה זֶּ֖ה שְׁלַחְתָּֽנִי׃</TextFragment>
      </PasukFragment>
      <PasukStart id="pasuk_0:4:22" index="22" pasuk="כג"/>
      <PasukFragment pasuk_id="pasuk_0:4:22">
        <TextFragment>וּמֵאָ֞ז בָּ֤אתִי אֶל־פַּרְעֹה֙ לְדַבֵּ֣ר בִּשְׁמֶ֔ךָ הֵרַ֖ע לָעָ֣ם הַזֶּ֑ה וְהַצֵּ֥ל לֹֽא־הִצַּ֖לְתָּ אֶת־עַמֶּֽךָ׃</TextFragment>
      </PasukFragment>
    </Perek>
    <Perek id="perek_0:5" index="5" perek="ו">
      <PasukStart id="pasuk_0:5:0" index="0" pasuk="א"/>
      <PasukFragment pasuk_id="pasuk_0:5:0">
        <TextFragment>וַיֹּ֤אמֶר יְהוָה֙ אֶל־מֹשֶׁ֔ה עַתָּ֣ה תִרְאֶ֔ה אֲשֶׁ֥ר אֶֽעֱשֶׂ֖ה לְפַרְעֹ֑ה כִּ֣י בְיָ֤ד חֲזָקָה֙ יְשַׁלְּחֵ֔ם וּבְיָ֣ד חֲזָקָ֔ה יְגָֽרְשֵׁ֖ם מֵֽאַרְצֽוֹ׃ </TextFragment>
        <Setumah/>
      </PasukFragment>
      <PasukStart id="pasuk_0:5:1" index="1" pasuk="ב"/>
      <PasukFragment pasuk_id="pasuk_0:5:1">
        <TextFragment>וַיְדַבֵּ֥ר אֱלֹהִ֖ים אֶל־מֹשֶׁ֑ה וַיֹּ֥אמֶר אֵלָ֖יו אֲנִ֥י יְהוָֽה׃</TextFragment>
      </PasukFragment>
      <PasukStart id="pasuk_0:5:2" index="2" pasuk="ג"/>
      <PasukFragment pasuk_id="pasuk_0:5:2">
        <TextFragment>וָֽאֵרָ֗א אֶל־אַבְרָהָ֛ם אֶל־יִצְחָ֥ק וְאֶֽל־יַעֲקֹ֖ב בְּאֵ֣ל שַׁדָּ֑י וּשְׁמִ֣י יְהוָ֔ה לֹ֥א נוֹדַ֖עְתִּי לָהֶֽם׃</TextFragment>
      </PasukFragment>
      <PasukStart id="pasuk_0:5:3" index="3" pasuk="ד"/>
      <PasukFragment pasuk_id="pasuk_0:5:3">
        <TextFragment>וְגַ֨ם הֲקִמֹ֤תִי אֶת־בְּרִיתִי֙ אִתָּ֔ם לָתֵ֥ת לָהֶ֖ם אֶת־אֶ֣רֶץ כְּנָ֑עַן אֵ֛ת אֶ֥רֶץ מְגֻֽרֵיהֶ֖ם אֲשֶׁר־גָּ֥רוּ בָֽהּ׃</TextFragment>
      </PasukFragment>
      <PasukStart id="pasuk_0:5:4" index="4" pasuk="ה"/>
      <PasukFragment pasuk_id="pasuk_0:5:4">
        <TextFragment>וְגַ֣ם ׀ אֲנִ֣י שָׁמַ֗עְתִּי אֶֽת־נַאֲקַת֙ בְּנֵ֣י יִשְׂרָאֵ֔ל אֲשֶׁ֥ר מִצְרַ֖יִם מַֽעֲבִדִ֣ים אֹתָ֑ם וָֽאֶזְכֹּ֖ר אֶת־בְּרִיתִֽי׃</TextFragment>
      </PasukFragment>
      <PasukStart id="pasuk_0:5:5" index="5" pasuk="ו"/>
      <PasukFragment pasuk_id="pasuk_0:5:5">
        <TextFragment>לָכֵ֞ן אֱמֹ֥ר לִבְנֵֽי־יִשְׂרָאֵל֮ אֲנִ֣י יְהוָה֒ וְהֽוֹצֵאתִ֣י אֶתְכֶ֗ם מִתַּ֨חַת֙ סִבְלֹ֣ת מִצְרַ֔יִם וְהִצַּלְתִּ֥י אֶתְכֶ֖ם מֵעֲבֹֽדָתָ֑ם וְגָֽאַלְתִּ֤י אֶתְכֶם֙ בִּזְר֣וֹעַ נְטוּיָ֔ה וּבִשְׁפָטִ֖ים גְּדֹלִֽים׃</TextFragment>
      </PasukFragment>
      <PasukStart id="pasuk_0:5:6" index="6" pasuk="ז"/>
      <PasukFragment pasuk_id="pasuk_0:5:6">
        <TextFragment>וְלָֽקַחְתִּ֨י אֶתְכֶ֥ם לִי֙ לְעָ֔ם וְהָיִ֥יתִי לָכֶ֖ם לֵֽאלֹהִ֑ים וִֽידַעְתֶּ֗ם כִּ֣י אֲנִ֤י יְהוָה֙ אֱלֹ֣הֵיכֶ֔ם הַמּוֹצִ֣יא אֶתְכֶ֔ם מִתַּ֖חַת סִבְל֥וֹת מִצְרָֽיִם׃</TextFragment>
      </PasukFragment>
      <PasukStart id="pasuk_0:5:7" index="7" pasuk="ח"/>
      <PasukFragment pasuk_id="pasuk_0:5:7">
        <TextFragment>וְהֵֽבֵאתִ֤י אֶתְכֶם֙ אֶל־הָאָ֔רֶץ אֲשֶׁ֤ר נָשָׂ֨אתִי֙ אֶת־יָדִ֔י לָתֵ֣ת אֹתָ֔הּ לְאַבְרָהָ֥ם לְיִצְחָ֖ק וּֽלְיַעֲקֹ֑ב וְנָֽתַתִּ֨י אֹתָ֥הּ לָכֶ֛ם מֽוֹרָשָׁ֖ה אֲנִ֥י יְהוָֽה׃</TextFragment>
      </PasukFragment>
      <PasukStart id="pasuk_0:5:8" index="8" pasuk="ט"/>
      <PasukFragment pasuk_id="pasuk_0:5:8">
        <TextFragment>וַיְדַבֵּ֥ר מֹשֶׁ֛ה כֵּ֖ן אֶל־בְּנֵ֣י יִשְׂרָאֵ֑ל וְלֹ֤א שָֽׁמְעוּ֙ אֶל־מֹשֶׁ֔ה מִקֹּ֣צֶר ר֔וּחַ וּמֵֽעֲבֹדָ֖ה קָשָֽׁה׃ </TextFragment>
        <Petuha/>
      </PasukFragment>
      <PasukStart id="pasuk_0:5:9" index="9" pasuk="י"/>
      <PasukFragment pasuk_id="pasuk_0:5:9">
        <TextFragment>וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃</TextFragment>
      </PasukFragment>
      <PasukStart id="pasuk_0:5:10" index="10" pasuk="יא"/>
      <PasukFragment pasuk_id="pasuk_0:5:10">
        <TextFragment>בֹּ֣א דַבֵּ֔ר אֶל־פַּרְעֹ֖ה מֶ֣לֶךְ מִצְרָ֑יִם וִֽישַׁלַּ֥ח אֶת־בְּנֵֽי־יִשְׂרָאֵ֖ל מֵֽאַרְצֽוֹ׃</TextFragment>
      </PasukFragment>
      <PasukStart id="pasuk_0:5:11" index="11" pasuk="יב"/>
      <PasukFragment pasuk_id="pasuk_0:5:11">
        <TextFragment>וַיְדַבֵּ֣ר מֹשֶׁ֔ה לִפְנֵ֥י יְהוָ֖ה לֵאמֹ֑ר הֵ֤ן בְּנֵֽי־יִשְׂרָאֵל֙ לֹֽא־שָׁמְע֣וּ אֵלַ֔י וְאֵיךְ֙ יִשְׁמָעֵ֣נִי פַרְעֹ֔ה וַֽאֲנִ֖י עֲרַ֥ל שְׂפָתָֽיִם׃ </TextFragment>
        <Petuha/>
      </PasukFragment>
      <PasukStart id="pasuk_0:5:12" index="12" pasuk="יג"/>
      <PasukFragment pasuk_id="pasuk_0:5:12">
        <TextFragment>וַיְדַבֵּ֣ר יְהוָה֮ אֶל־מֹשֶׁ֣ה וְאֶֽל־אַהֲרֹן֒ וַיְצַוֵּם֙ אֶל־בְּנֵ֣י יִשְׂרָאֵ֔ל וְאֶל־פַּרְעֹ֖ה מֶ֣לֶךְ מִצְרָ֑יִם לְהוֹצִ֥יא אֶת־בְּנֵֽי־יִשְׂרָאֵ֖ל מֵאֶ֥רֶץ מִצְרָֽיִם׃ </TextFragment>
        <Setumah/>
      </PasukFragment>
      <PasukStart id="pasuk_0:5:13" index="13" pasuk="יד"/>
      <PasukFragment pasuk_id="pasuk_0:5:13">
        <TextFragment>אֵ֖לֶּה רָאשֵׁ֣י בֵית־אֲבֹתָ֑ם בְּנֵ֨י רְאוּבֵ֜ן בְּכֹ֣ר יִשְׂרָאֵ֗ל חֲנ֤וֹךְ וּפַלּוּא֙ חֶצְרֹ֣ן וְכַרְמִ֔י אֵ֖לֶּה מִשְׁפְּחֹ֥ת רְאוּבֵֽן׃</TextFragment>
      </PasukFragment>
      <PasukStart id="pasuk_0:5:14" index="14" pasuk="טו"/>
      <PasukFragment pasuk_id="pasuk_0:5:14">
        <TextFragment>וּבְנֵ֣י שִׁמְע֗וֹן יְמוּאֵ֨ל וְיָמִ֤ין וְאֹ֨הַד֙ וְיָכִ֣ין וְצֹ֔חַר וְשָׁא֖וּל בֶּן־הַֽכְּנַעֲנִ֑ית אֵ֖לֶּה מִשְׁפְּחֹ֥ת שִׁמְעֽוֹן׃</TextFragment>
      </PasukFragment>
      <PasukStart id="pasuk_0:5:15" index="15" pasuk="טז"/>
      <PasukFragment pasuk_id="pasuk_0:5:15">
        <TextFragment>וְאֵ֨לֶּה שְׁמ֤וֹת בְּנֵֽי־לֵוִי֙ לְתֹ֣לְדֹתָ֔ם גֵּֽרְשׁ֕וֹן וּקְהָ֖ת וּמְרָרִ֑י וּשְׁנֵי֙ חַיֵּ֣י לֵוִ֔י שֶׁ֧בַע וּשְׁלֹשִׁ֛ים וּמְאַ֖ת שָׁנָֽה׃</TextFragment>
      </PasukFragment>
      <PasukStart id="pasuk_0:5:16" index="16" pasuk="יז"/>
      <PasukFragment pasuk_id="pasuk_0:5:16">
        <TextFragment>בְּנֵ֥י גֵֽרְשׁ֛וֹן לִבְנִ֥י וְשִׁמְעִ֖י לְמִשְׁפְּחֹתָֽם׃</TextFragment>
      </PasukFragment>
      <PasukStart id="pasuk_0:5:17" index="17" pasuk="יח"/>
      <PasukFragment pasuk_id="pasuk_0:5:17">
        <TextFragment>וּבְנֵ֣י קְהָ֔ת עַמְרָ֣ם וְיִצְהָ֔ר וְחֶבְר֖וֹן וְעֻזִּיאֵ֑ל וּשְׁנֵי֙ חַיֵּ֣י קְהָ֔ת שָׁלֹ֧שׁ וּשְׁלֹשִׁ֛ים וּמְאַ֖ת שָׁנָֽה׃</TextFragment>
      </PasukFragment>
      <PasukStart id="pasuk_0:5:18" index="18" pasuk="יט"/>
      <PasukFragment pasuk_id="pasuk_0:5:18">
        <TextFragment>וּבְנֵ֥י מְרָרִ֖י מַחְלִ֣י וּמוּשִׁ֑י אֵ֛לֶּה מִשְׁפְּחֹ֥ת הַלֵּוִ֖י לְתֹֽלְדֹתָֽם׃</TextFragment>
      </PasukFragment>
      <PasukStart id="pasuk_0:5:19" index="19" pasuk="כ"/>
      <PasukFragment pasuk_id="pasuk_0:5:19">
        <TextFragment>וַיִּקַּ֨ח עַמְרָ֜ם אֶת־יוֹכֶ֤בֶד דֹּֽדָתוֹ֙ ל֣וֹ לְאִשָּׁ֔ה וַתֵּ֣לֶד ל֔וֹ אֶֽת־אַהֲרֹ֖ן וְאֶת־מֹשֶׁ֑ה וּשְׁנֵי֙ חַיֵּ֣י עַמְרָ֔ם שֶׁ֧בַע וּשְׁלֹשִׁ֛ים וּמְאַ֖ת שָׁנָֽה׃</TextFragment>
      </PasukFragment>
      <PasukStart id="pasuk_0:5:20" index="20" pasuk="כא"/>
      <PasukFragment pasuk_id="pasuk_0:5:20">
        <TextFragment>וּבְנֵ֖י יִצְהָ֑ר קֹ֥רַח וָנֶ֖פֶג וְזִכְרִֽי׃</TextFragment>
      </PasukFragment>
      <PasukStart id="pasuk_0:5:21" index="21" pasuk="כב"/>
      <PasukFragment pasuk_id="pasuk_0:5:21">
        <TextFragment>וּבְנֵ֖י עֻזִּיאֵ֑ל מִֽישָׁאֵ֥ל וְאֶלְצָפָ֖ן וְסִתְרִֽי׃</TextFragment>
      </PasukFragment>
      <PasukStart id="pasuk_0:5:22" index="22" pasuk="כג"/>
      <PasukFragment pasuk_id="pasuk_0:5:22">
        <TextFragment>וַיִּקַּ֨ח אַֽהֲרֹ֜ן אֶת־אֱלִישֶׁ֧בַע בַּת־עַמִּֽינָדָ֛ב אֲח֥וֹת נַחְשׁ֖וֹן ל֣וֹ לְאִשָּׁ֑ה וַתֵּ֣לֶד ל֗וֹ אֶת־נָדָב֙ וְאֶת־אֲבִיה֔וּא אֶת־אֶלְעָזָ֖ר וְאֶת־אִֽיתָמָֽר׃</TextFragment>
      </PasukFragment>
      <PasukStart id="pasuk_0:5:23" index="23" pasuk="כד"/>
      <PasukFragment pasuk_id="pasuk_0:5:23">
        <TextFragment>וּבְנֵ֣י קֹ֔רַח אַסִּ֥יר וְאֶלְקָנָ֖ה וַאֲבִֽיאָסָ֑ף אֵ֖לֶּה מִשְׁפְּחֹ֥ת הַקָּרְחִֽי׃</TextFragment>
      </PasukFragment>
      <PasukStart id="pasuk_0:5:24" index="24" pasuk="כה"/>
      <PasukFragment pasuk_id="pasuk_0:5:24">
        <TextFragment>וְאֶלְעָזָ֨ר בֶּֽן־אַהֲרֹ֜ן לָקַֽח־ל֨וֹ מִבְּנ֤וֹת פּֽוּטִיאֵל֙ ל֣וֹ לְאִשָּׁ֔ה וַתֵּ֥לֶד ל֖וֹ אֶת־פִּֽינְחָ֑ס אֵ֗לֶּה רָאשֵׁ֛י אֲב֥וֹת הַלְוִיִּ֖ם לְמִשְׁפְּחֹתָֽם׃</TextFragment>
      </PasukFragment>
      <PasukStart id="pasuk_0:5:25" index="25" pasuk="כו"/>
      <PasukFragment pasuk_id="pasuk_0:5:25">
        <TextFragment>ה֥וּא אַֽהֲרֹ֖ן וּמֹשֶׁ֑ה אֲשֶׁ֨ר אָמַ֤ר יְהוָה֙ לָהֶ֔ם הוֹצִ֜יאוּ אֶת־בְּנֵ֧י יִשְׂרָאֵ֛ל מֵאֶ֥רֶץ מִצְרַ֖יִם עַל־צִבְאֹתָֽם׃</TextFragment>
      </PasukFragment>
      <PasukStart id="pasuk_0:5:26" index="26" pasuk="כז"/>
      <PasukFragment pasuk_id="pasuk_0:5:26">
        <TextFragment>הֵ֗ם הַֽמְדַבְּרִים֙ אֶל־פַּרְעֹ֣ה מֶֽלֶךְ־מִצְרַ֔יִם לְהוֹצִ֥יא אֶת־בְּנֵֽי־יִשְׂרָאֵ֖ל מִמִּצְרָ֑יִם ה֥וּא מֹשֶׁ֖ה וְאַֽהֲרֹֽן׃</TextFragment>
      </PasukFragment>
      <PasukStart id="pasuk_0:5:27" index="27" pasuk="כח"/>
      <PasukFragment pasuk_id="pasuk_0:5:27">
        <TextFragment>וַיְהִ֗י בְּי֨וֹם דִּבֶּ֧ר יְהוָ֛ה אֶל־מֹשֶׁ֖ה בְּאֶ֥רֶץ מִצְרָֽיִם׃ </TextFragment>
        <Setumah/>
      </PasukFragment>
      <PasukStart id="pasuk_0:5:28" index="28" pasuk="כט"/>
      <PasukFragment pasuk_id="pasuk_0:5:28">
        <TextFragment>וַיְדַבֵּ֧ר יְהוָ֛ה אֶל־מֹשֶׁ֥ה לֵּאמֹ֖ר אֲנִ֣י יְהוָ֑ה דַּבֵּ֗ר אֶל־פַּרְעֹה֙ מֶ֣לֶךְ מִצְרַ֔יִם אֵ֛ת כָּל־אֲשֶׁ֥ר אֲנִ֖י דֹּבֵ֥ר אֵלֶֽיךָ׃</TextFragment>
      </PasukFragment>
      <PasukStart id="pasuk_0:5:29" index="29" pasuk="ל"/>
      <PasukFragment pasuk_id="pasuk_0:5:29">
        <TextFragment>וַיֹּ֥אמֶר מֹשֶׁ֖ה לִפְנֵ֣י יְהוָ֑ה הֵ֤ן אֲנִי֙ עֲרַ֣ל שְׂפָתַ֔יִם וְאֵ֕יךְ יִשְׁמַ֥ע אֵלַ֖י פַּרְעֹֽה׃ </TextFragment>
        <Petuha/>
      </PasukFragment>
    </Perek>
    <Perek id="perek_0:6" index="6" perek="ז">
      <PasukStart id="pasuk_0:6:0" index="0" pasuk="א"/>
      <PasukFragment pasuk_id="pasuk_0:6:0">
        <TextFragment>וַיֹּ֤אמֶר יְהוָה֙ אֶל־מֹשֶׁ֔ה רְאֵ֛ה נְתַתִּ֥יךָ אֱלֹהִ֖ים לְפַרְעֹ֑ה וְאַֽהֲרֹ֥ן אָחִ֖יךָ יִֽהְיֶ֥ה נְבִיאֶֽךָ׃</TextFragment>
      </PasukFragment>
      <PasukStart id="pasuk_0:6:1" index="1" pasuk="ב"/>
      <PasukFragment pasuk_id="pasuk_0:6:1">
        <TextFragment>אַתָּ֣ה תְדַבֵּ֔ר אֵ֖ת כָּל־אֲשֶׁ֣ר אֲצַוֶּ֑ךָּ וְאַֽהֲרֹ֤ן אָחִ֨יךָ֙ יְדַבֵּ֣ר אֶל־פַּרְעֹ֔ה וְשִׁלַּ֥ח אֶת־בְּנֵֽי־יִשְׂרָאֵ֖ל מֵֽאַרְצֽוֹ׃</TextFragment>
      </PasukFragment>
      <PasukStart id="pasuk_0:6:2" index="2" pasuk="ג"/>
      <PasukFragment pasuk_id="pasuk_0:6:2">
        <TextFragment>וַֽאֲנִ֥י אַקְשֶׁ֖ה אֶת־לֵ֣ב פַּרְעֹ֑ה וְהִרְבֵּיתִ֧י אֶת־אֹֽתֹתַ֛י וְאֶת־מֽוֹפְתַ֖י בְּאֶ֥רֶץ מִצְרָֽיִם׃</TextFragment>
      </PasukFragment>
      <PasukStart id="pasuk_0:6:3" index="3" pasuk="ד"/>
      <PasukFragment pasuk_id="pasuk_0:6:3">
        <TextFragment>וְלֹֽא־יִשְׁמַ֤ע אֲלֵכֶם֙ פַּרְעֹ֔ה וְנָֽתַתִּ֥י אֶת־יָדִ֖י בְּמִצְרָ֑יִם וְהֽוֹצֵאתִ֨י אֶת־צִבְאֹתַ֜י אֶת־עַמִּ֤י בְנֵֽי־יִשְׂרָאֵל֙ מֵאֶ֣רֶץ מִצְרַ֔יִם בִּשְׁפָטִ֖ים גְּדֹלִֽים׃</TextFragment>
      </PasukFragment>
      <PasukStart id="pasuk_0:6:4" index="4" pasuk="ה"/>
      <PasukFragment pasuk_id="pasuk_0:6:4">
        <TextFragment>וְיָֽדְע֤וּ מִצְרַ֨יִם֙ כִּֽי־אֲנִ֣י יְהוָ֔ה בִּנְטֹתִ֥י אֶת־יָדִ֖י עַל־מִצְרָ֑יִם וְהֽוֹצֵאתִ֥י אֶת־בְּנֵֽי־יִשְׂרָאֵ֖ל מִתּוֹכָֽם׃</TextFragment>
      </PasukFragment>
      <PasukStart id="pasuk_0:6:5" index="5" pasuk="ו"/>
      <PasukFragment pasuk_id="pasuk_0:6:5">
        <TextFragment>וַיַּ֥עַשׂ מֹשֶׁ֖ה וְאַֽהֲרֹ֑ן כַּֽאֲשֶׁ֨ר צִוָּ֧ה יְהוָ֛ה אֹתָ֖ם כֵּ֥ן עָשֽׂוּ׃</TextFragment>
      </PasukFragment>
      <PasukStart id="pasuk_0:6:6" index="6" pasuk="ז"/>
      <PasukFragment pasuk_id="pasuk_0:6:6">
        <TextFragment>וּמֹשֶׁה֙ בֶּן־שְׁמֹנִ֣ים שָׁנָ֔ה וְאַֽהֲרֹ֔ן בֶּן־שָׁלֹ֥שׁ וּשְׁמֹנִ֖ים שָׁנָ֑ה בְּדַבְּרָ֖ם אֶל־פַּרְעֹֽה׃ </TextFragment>
        <Petuha/>
      </PasukFragment>
      <PasukStart id="pasuk_0:6:7" index="7" pasuk="ח"/>
      <PasukFragment pasuk_id="pasuk_0:6:7">
        <TextFragment>וַיֹּ֣אמֶר יְהוָ֔ה אֶל־מֹשֶׁ֥ה וְאֶֽל־אַהֲרֹ֖ן לֵאמֹֽר׃</TextFragment>
      </PasukFragment>
      <PasukStart id="pasuk_0:6:8" index="8" pasuk="ט"/>
      <PasukFragment pasuk_id="pasuk_0:6:8">
        <TextFragment>כִּי֩ יְדַבֵּ֨ר אֲלֵכֶ֤ם פַּרְעֹה֙ לֵאמֹ֔ר תְּנ֥וּ לָכֶ֖ם מוֹפֵ֑ת וְאָֽמַרְתָּ֣ אֶֽל־אַהֲרֹ֗ן קַ֧ח אֶֽת־מַטְּךָ֛ וְהַשְׁלֵ֥ךְ לִפְנֵֽי־פַרְעֹ֖ה יְהִ֥י לְתַנִּֽין׃</TextFragment>
      </PasukFragment>
      <PasukStart id="pasuk_0:6:9" index="9" pasuk="י"/>
      <PasukFragment pasuk_id="pasuk_0:6:9">
        <TextFragment>וַיָּבֹ֨א מֹשֶׁ֤ה וְאַֽהֲרֹן֙ אֶל־פַּרְעֹ֔ה וַיַּ֣עֲשׂוּ כֵ֔ן כַּֽאֲשֶׁ֖ר צִוָּ֣ה יְהוָ֑ה וַיַּשְׁלֵ֨ךְ אַֽהֲרֹ֜ן אֶת־מַטֵּ֗הוּ לִפְנֵ֥י פַרְעֹ֛ה וְלִפְנֵ֥י עֲבָדָ֖יו וַיְהִ֥י לְתַנִּֽין׃</TextFragment>
      </PasukFragment>
      <PasukStart id="pasuk_0:6:10" index="10" pasuk="יא"/>
      <PasukFragment pasuk_id="pasuk_0:6:10">
        <TextFragment>וַיִּקְרָא֙ גַּם־פַּרְעֹ֔ה לַֽחֲכָמִ֖ים וְלַֽמְכַשְּׁפִ֑ים וַיַּֽעֲשׂ֨וּ גַם־הֵ֜ם חַרְטֻמֵּ֥י מִצְרַ֛יִם בְּלַֽהֲטֵיהֶ֖ם כֵּֽן׃</TextFragment>
      </PasukFragment>
      <PasukStart id="pasuk_0:6:11" index="11" pasuk="יב"/>
      <PasukFragment pasuk_id="pasuk_0:6:11">
        <TextFragment>וַיַּשְׁלִ֨יכוּ֙ אִ֣ישׁ מַטֵּ֔הוּ וַיִּֽהְי֖וּ לְתַנִּינִ֑ם וַיִּבְלַ֥ע מַטֵּֽה־אַהֲרֹ֖ן אֶת־מַטֹּתָֽם׃</TextFragment>
      </PasukFragment>
      <PasukStart id="pasuk_0:6:12" index="12" pasuk="יג"/>
      <PasukFragment pasuk_id="pasuk_0:6:12">
        <TextFragment>וַיֶּֽחֱזַק֙ לֵ֣ב פַּרְעֹ֔ה וְלֹ֥א שָׁמַ֖ע אֲלֵהֶ֑ם כַּֽאֲשֶׁ֖ר דִּבֶּ֥ר יְהוָֽה׃ </TextFragment>
        <Setumah/>
      </PasukFragment>
      <PasukStart id="pasuk_0:6:13" index="13" pasuk="יד"/>
      <PasukFragment pasuk_id="pasuk_0:6:13">
        <TextFragment>וַיֹּ֤אמֶר יְהוָה֙ אֶל־מֹשֶׁ֔ה כָּבֵ֖ד לֵ֣ב פַּרְעֹ֑ה מֵאֵ֖ן לְשַׁלַּ֥ח הָעָֽם׃</TextFragment>
      </PasukFragment>
      <PasukStart id="pasuk_0:6:14" index="14" pasuk="טו"/>
      <PasukFragment pasuk_id="pasuk_0:6:14">
        <TextFragment>לֵ֣ךְ אֶל־פַּרְעֹ֞ה בַּבֹּ֗קֶר הִנֵּה֙ יֹצֵ֣א הַמַּ֔יְמָה וְנִצַּבְתָּ֥ לִקְרָאת֖וֹ עַל־שְׂפַ֣ת הַיְאֹ֑ר וְהַמַּטֶּ֛ה אֲשֶׁר־נֶהְפַּ֥ךְ לְנָחָ֖שׁ תִּקַּ֥ח בְּיָדֶֽךָ׃</TextFragment>
      </PasukFragment>
      <PasukStart id="pasuk_0:6:15" index="15" pasuk="טז"/>
      <PasukFragment pasuk_id="pasuk_0:6:15">
        <TextFragment>וְאָֽמַרְתָּ֣ אֵלָ֗יו יְהוָ֞ה אֱלֹהֵ֤י הָֽעִבְרִים֙ שְׁלָחַ֤נִי אֵלֶ֨יךָ֙ לֵאמֹ֔ר שַׁלַּח֙ אֶת־עַמִּ֔י וְיַֽעַבְדֻ֖נִי בַּמִּדְבָּ֑ר וְהִנֵּ֥ה לֹֽא־שָׁמַ֖עְתָּ עַד־כֹּֽה׃</TextFragment>
      </PasukFragment>
      <PasukStart id="pasuk_0:6:16" index="16" pasuk="יז"/>
      <PasukFragment pasuk_id="pasuk_0:6:16">
        <TextFragment>כֹּ֚ה אָמַ֣ר יְהוָ֔ה בְּזֹ֣את תֵּדַ֔ע כִּ֖י אֲנִ֣י יְהוָ֑ה הִנֵּ֨ה אָֽנֹכִ֜י מַכֶּ֣ה ׀ בַּמַּטֶּ֣ה אֲשֶׁר־בְּיָדִ֗י עַל־הַמַּ֛יִם אֲשֶׁ֥ר בַּיְאֹ֖ר וְנֶֽהֶפְכ֥וּ לְדָֽם׃</TextFragment>
      </PasukFragment>
      <PasukStart id="pasuk_0:6:17" index="17" pasuk="יח"/>
      <PasukFragment pasuk_id="pasuk_0:6:17">
        <TextFragment>וְהַדָּגָ֧ה אֲשֶׁר־בַּיְאֹ֛ר תָּמ֖וּת וּבָאַ֣שׁ הַיְאֹ֑ר וְנִלְא֣וּ מִצְרַ֔יִם לִשְׁתּ֥וֹת מַ֖יִם מִן־הַיְאֹֽר׃ </TextFragment>
        <Setumah/>
      </PasukFragment>
      <PasukStart id="pasuk_0:6:18" index="18" pasuk="יט"/>
      <PasukFragment pasuk_id="pasuk_0:6:18">
        <TextFragment>וַיֹּ֨אמֶר יְהוָ֜ה אֶל־מֹשֶׁ֗ה אֱמֹ֣ר אֶֽל־אַהֲרֹ֡ן קַ֣ח מַטְּךָ֣ וּנְטֵֽה־יָדְךָ֩ עַל־מֵימֵ֨י מִצְרַ֜יִם עַֽל־נַהֲרֹתָ֣ם ׀ עַל־יְאֹֽרֵיהֶ֣ם וְעַל־אַגְמֵיהֶ֗ם וְעַ֛ל כָּל־מִקְוֵ֥ה מֵֽימֵיהֶ֖ם וְיִֽהְיוּ־דָ֑ם וְהָ֤יָה דָם֙ בְּכָל־אֶ֣רֶץ מִצְרַ֔יִם וּבָֽעֵצִ֖ים וּבָֽאֲבָנִֽים׃</TextFragment>
      </PasukFragment>
      <PasukStart id="pasuk_0:6:19" index="19" pasuk="כ"/>
      <PasukFragment pasuk_id="pasuk_0:6:19">
        <TextFragment>וַיַּֽעֲשׂוּ־כֵן֩ מֹשֶׁ֨ה וְאַֽהֲרֹ֜ן כַּֽאֲשֶׁ֣ר ׀ צִוָּ֣ה יְהוָ֗ה וַיָּ֤רֶם בַּמַּטֶּה֙ וַיַּ֤ךְ אֶת־הַמַּ֨יִם֙ אֲשֶׁ֣ר בַּיְאֹ֔ר לְעֵינֵ֣י פַרְעֹ֔ה וּלְעֵינֵ֖י עֲבָדָ֑יו וַיֵּהָ֥פְכ֛וּ כָּל־הַמַּ֥יִם אֲשֶׁר־בַּיְאֹ֖ר לְדָֽם׃</TextFragment>
      </PasukFragment>
      <PasukStart id="pasuk_0:6:20" index="20" pasuk="כא"/>
      <PasukFragment pasuk_id="pasuk_0:6:20">
        <TextFragment>וְהַדָּגָ֨ה אֲשֶׁר־בַּיְאֹ֥ר מֵ֨תָה֙ וַיִּבְאַ֣שׁ הַיְאֹ֔ר וְלֹֽא־יָכְל֣וּ מִצְרַ֔יִם לִשְׁתּ֥וֹת מַ֖יִם מִן־הַיְאֹ֑ר וַיְהִ֥י הַדָּ֖ם בְּכָל־אֶ֥רֶץ מִצְרָֽיִם׃</TextFragment>
      </PasukFragment>
      <PasukStart id="pasuk_0:6:21" index="21" pasuk="כב"/>
      <PasukFragment pasuk_id="pasuk_0:6:21">
        <TextFragment>וַיַּֽעֲשׂוּ־כֵ֛ן חַרְטֻמֵּ֥י מִצְרַ֖יִם בְּלָֽטֵיהֶ֑ם וַיֶּֽחֱזַ֤ק לֵב־פַּרְעֹה֙ וְלֹֽא־שָׁמַ֣ע אֲלֵהֶ֔ם כַּֽאֲשֶׁ֖ר דִּבֶּ֥ר יְהוָֽה׃</TextFragment>
      </PasukFragment>
      <PasukStart id="pasuk_0:6:22" index="22" pasuk="כג"/>
      <PasukFragment pasuk_id="pasuk_0:6:22">
        <TextFragment>וַיִּ֣פֶן פַּרְעֹ֔ה וַיָּבֹ֖א אֶל־בֵּית֑וֹ וְלֹא־שָׁ֥ת לִבּ֖וֹ גַּם־לָזֹֽאת׃</TextFragment>
      </PasukFragment>
      <PasukStart id="pasuk_0:6:23" index="23" pasuk="כד"/>
      <PasukFragment pasuk_id="pasuk_0:6:23">
        <TextFragment>וַיַּחְפְּר֧וּ כָל־מִצְרַ֛יִם סְבִיבֹ֥ת הַיְאֹ֖ר מַ֣יִם לִשְׁתּ֑וֹת כִּ֣י לֹ֤א יָֽכְלוּ֙ לִשְׁתֹּ֔ת מִמֵּימֵ֖י הַיְאֹֽר׃</TextFragment>
      </PasukFragment>
      <PasukStart id="pasuk_0:6:24" index="24" pasuk="כה"/>
      <PasukFragment pasuk_id="pasuk_0:6:24">
        <TextFragment>וַיִּמָּלֵ֖א שִׁבְעַ֣ת יָמִ֑ים אַֽחֲרֵ֥י הַכּוֹת־יְהוָ֖ה אֶת־הַיְאֹֽר׃ </TextFragment>
        <Petuha/>
      </PasukFragment>
      <PasukStart id="pasuk_0:6:25" index="25" pasuk="כו"/>
      <PasukFragment pasuk_id="pasuk_0:6:25">
        <TextFragment>וַיֹּ֤אמֶר יְהוָה֙ אֶל־מֹשֶׁ֔ה בֹּ֖א אֶל־פַּרְעֹ֑ה וְאָֽמַרְתָּ֣ אֵלָ֗יו כֹּ֚ה אָמַ֣ר יְהוָ֔ה שַׁלַּ֥ח אֶת־עַמִּ֖י וְיַֽעַבְדֻֽנִי׃</TextFragment>
      </PasukFragment>
      <PasukStart id="pasuk_0:6:26" index="26" pasuk="כז"/>
      <PasukFragment pasuk_id="pasuk_0:6:26">
        <TextFragment>וְאִם־מָאֵ֥ן אַתָּ֖ה לְשַׁלֵּ֑חַ הִנֵּ֣ה אָֽנֹכִ֗י נֹגֵ֛ף אֶת־כָּל־גְּבֽוּלְךָ֖ בַּֽצְפַרְדְּעִֽים׃</TextFragment>
      </PasukFragment>
      <PasukStart id="pasuk_0:6:27" index="27" pasuk="כח"/>
      <PasukFragment pasuk_id="pasuk_0:6:27">
        <TextFragment>וְשָׁרַ֣ץ הַיְאֹר֮ צְפַרְדְּעִים֒ וְעָלוּ֙ וּבָ֣אוּ בְּבֵיתֶ֔ךָ וּבַֽחֲדַ֥ר מִשְׁכָּֽבְךָ֖ וְעַל־מִטָּתֶ֑ךָ וּבְבֵ֤ית עֲבָדֶ֨יךָ֙ וּבְעַמֶּ֔ךָ וּבְתַנּוּרֶ֖יךָ וּבְמִשְׁאֲרוֹתֶֽיךָ׃</TextFragment>
      </PasukFragment>
      <PasukStart id="pasuk_0:6:28" index="28" pasuk="כט"/>
      <PasukFragment pasuk_id="pasuk_0:6:28">
        <TextFragment>וּבְכָ֥ה וּֽבְעַמְּךָ֖ וּבְכָל־עֲבָדֶ֑יךָ יַֽעֲל֖וּ הַֽצְפַרְדְּעִֽים׃</TextFragment>
      </PasukFragment>
    </Perek>
    <Perek id="perek_0:7" index="7" perek="ח">
      <PasukStart id="pasuk_0:7:0" index="0" pasuk="א"/>
      <PasukFragment pasuk_id="pasuk_0:7:0">
        <TextFragment>וַיֹּ֣אמֶר יְהוָה֮ אֶל־מֹשֶׁה֒ אֱמֹ֣ר אֶֽל־אַהֲרֹ֗ן נְטֵ֤ה אֶת־יָֽדְךָ֙ בְּמַטֶּ֔ךָ עַ֨ל־הַנְּהָרֹ֔ת עַל־הַיְאֹרִ֖ים וְעַל־הָֽאֲגַמִּ֑ים וְהַ֥עַל אֶת־הַֽצְפַרְדְּעִ֖ים עַל־אֶ֥רֶץ מִצְרָֽיִם׃</TextFragment>
      </PasukFragment>
      <PasukStart id="pasuk_0:7:1" index="1" pasuk="ב"/>
      <PasukFragment pasuk_id="pasuk_0:7:1">
        <TextFragment>וַיֵּ֤ט אַֽהֲרֹן֙ אֶת־יָד֔וֹ עַ֖ל מֵימֵ֣י מִצְרָ֑יִם וַתַּ֨עַל֙ הַצְּפַרְדֵּ֔עַ וַתְּכַ֖ס אֶת־אֶ֥רֶץ מִצְרָֽיִם׃</TextFragment>
      </PasukFragment>
      <PasukStart id="pasuk_0:7:2" index="2" pasuk="ג"/>
      <PasukFragment pasuk_id="pasuk_0:7:2">
        <TextFragment>וַיַּֽעֲשׂוּ־כֵ֥ן הַֽחַרְטֻמִּ֖ים בְּלָֽטֵיהֶ֑ם וַיַּֽעֲל֥וּ אֶת־הַֽצְפַרְדְּעִ֖ים עַל־אֶ֥רֶץ מִצְרָֽיִם׃</TextFragment>
      </PasukFragment>
      <PasukStart id="pasuk_0:7:3" index="3" pasuk="ד"/>
      <PasukFragment pasuk_id="pasuk_0:7:3">
        <TextFragment>וַיִּקְרָ֨א פַרְעֹ֜ה לְמֹשֶׁ֣ה וּֽלְאַהֲרֹ֗ן וַיֹּ֨אמֶר֙ הַעְתִּ֣ירוּ אֶל־יְהוָ֔ה וְיָסֵר֙ הַֽצְפַרְדְּעִ֔ים מִמֶּ֖נִּי וּמֵֽעַמִּ֑י וַֽאֲשַׁלְּחָה֙ אֶת־הָעָ֔ם וְיִזְבְּח֖וּ לַֽיהוָֽה׃</TextFragment>
      </PasukFragment>
      <PasukStart id="pasuk_0:7:4" index="4" pasuk="ה"/>
      <PasukFragment pasuk_id="pasuk_0:7:4">
        <TextFragment>וַיֹּ֨אמֶר מֹשֶׁ֣ה לְפַרְעֹה֮ הִתְפָּאֵ֣ר עָלַי֒ לְמָתַ֣י ׀ אַעְתִּ֣יר לְךָ֗ וְלַֽעֲבָדֶ֨יךָ֙ וּֽלְעַמְּךָ֔ לְהַכְרִית֙ הַֽצְפַרְדְּעִ֔ים מִמְּךָ֖ וּמִבָּתֶּ֑יךָ רַ֥ק בַּיְאֹ֖ר תִּשָּׁאַֽרְנָה׃</TextFragment>
      </PasukFragment>
      <PasukStart id="pasuk_0:7:5" index="5" pasuk="ו"/>
      <PasukFragment pasuk_id="pasuk_0:7:5">
        <TextFragment>וַיֹּ֖אמֶר לְמָחָ֑ר וַיֹּ֨אמֶר֙ כִּדְבָ֣רְךָ֔ לְמַ֣עַן תֵּדַ֔ע כִּי־אֵ֖ין כַּֽיהוָ֥ה אֱלֹהֵֽינוּ׃</TextFragment>
      </PasukFragment>
      <PasukStart id="pasuk_0:7:6" index="6" pasuk="ז"/>
      <PasukFragment pasuk_id="pasuk_0:7:6">
        <TextFragment>וְסָר֣וּ הַֽצְפַרְדְּעִ֗ים מִמְּךָ֙ וּמִבָּ֣תֶּ֔יךָ וּמֵֽעֲבָדֶ֖יךָ וּמֵֽעַמֶּ֑ךָ רַ֥ק בַּיְאֹ֖ר תִּשָּׁאַֽרְנָה׃</TextFragment>
      </PasukFragment>
      <PasukStart id="pasuk_0:7:7" index="7" pasuk="ח"/>
      <PasukFragment pasuk_id="pasuk_0:7:7">
        <TextFragment>וַיֵּצֵ֥א מֹשֶׁ֛ה וְאַֽהֲרֹ֖ן מֵעִ֣ם פַּרְעֹ֑ה וַיִּצְעַ֤ק מֹשֶׁה֙ אֶל־יְהוָ֔ה עַל־דְּבַ֥ר הַֽצְפַרְדְּעִ֖ים אֲשֶׁר־שָׂ֥ם לְפַרְעֹֽה׃</TextFragment>
      </PasukFragment>
      <PasukStart id="pasuk_0:7:8" index="8" pasuk="ט"/>
      <PasukFragment pasuk_id="pasuk_0:7:8">
        <TextFragment>וַיַּ֥עַשׂ יְהוָ֖ה כִּדְבַ֣ר מֹשֶׁ֑ה וַיָּמֻ֨תוּ֙ הַֽצְפַרְדְּעִ֔ים מִן־הַבָּתִּ֥ים מִן־הַֽחֲצֵרֹ֖ת וּמִן־הַשָּׂדֹֽת׃</TextFragment>
      </PasukFragment>
      <PasukStart id="pasuk_0:7:9" index="9" pasuk="י"/>
      <PasukFragment pasuk_id="pasuk_0:7:9">
        <TextFragment>וַיִּצְבְּר֥וּ אֹתָ֖ם חֳמָרִ֣ם חֳמָרִ֑ם וַתִּבְאַ֖שׁ הָאָֽרֶץ׃</TextFragment>
      </PasukFragment>
      <PasukStart id="pasuk_0:7:10" index="10" pasuk="יא"/>
      <PasukFragment pasuk_id="pasuk_0:7:10">
        <TextFragment>וַיַּ֣רְא פַּרְעֹ֗ה כִּ֤י הָֽיְתָה֙ הָֽרְוָחָ֔ה וְהַכְבֵּד֙ אֶת־לִבּ֔וֹ וְלֹ֥א שָׁמַ֖ע אֲלֵהֶ֑ם כַּֽאֲשֶׁ֖ר דִּבֶּ֥ר יְהוָֽה׃ </TextFragment>
        <Setumah/>
      </PasukFragment>
      <PasukStart id="pasuk_0:7:11" index="11" pasuk="יב"/>
      <PasukFragment pasuk_id="pasuk_0:7:11">
        <TextFragment>וַיֹּ֣אמֶר יְהוָה֮ אֶל־מֹשֶׁה֒ אֱמֹר֙ אֶֽל־אַהֲרֹ֔ן נְטֵ֣ה אֶֽת־מַטְּךָ֔ וְהַ֖ךְ אֶת־עֲפַ֣ר הָאָ֑רֶץ וְהָיָ֥ה לְכִנִּ֖ם בְּכָל־אֶ֥רֶץ מִצְרָֽיִם׃</TextFragment>
      </PasukFragment>
      <PasukStart id="pasuk_0:7:12" index="12" pasuk="יג"/>
      <PasukFragment pasuk_id="pasuk_0:7:12">
        <TextFragment>וַיַּֽעֲשׂוּ־כֵ֗ן וַיֵּט֩ אַֽהֲרֹ֨ן אֶת־יָד֤וֹ בְמַטֵּ֨הוּ֙ וַיַּךְ֙ אֶת־עֲפַ֣ר הָאָ֔רֶץ וַתְּהִי֙ הַכִּנָּ֔ם בָּֽאָדָ֖ם וּבַבְּהֵמָ֑ה כָּל־עֲפַ֥ר הָאָ֛רֶץ הָיָ֥ה כִנִּ֖ים בְּכָל־אֶ֥רֶץ מִצְרָֽיִם׃</TextFragment>
      </PasukFragment>
      <PasukStart id="pasuk_0:7:13" index="13" pasuk="יד"/>
      <PasukFragment pasuk_id="pasuk_0:7:13">
        <TextFragment>וַיַּֽעֲשׂוּ־כֵ֨ן הַֽחַרְטֻמִּ֧ים בְּלָֽטֵיהֶ֛ם לְהוֹצִ֥יא אֶת־הַכִּנִּ֖ים וְלֹ֣א יָכֹ֑לוּ וַתְּהִי֙ הַכִּנָּ֔ם בָּֽאָדָ֖ם וּבַבְּהֵמָֽה׃</TextFragment>
      </PasukFragment>
      <PasukStart id="pasuk_0:7:14" index="14" pasuk="טו"/>
      <PasukFragment pasuk_id="pasuk_0:7:14">
        <TextFragment>וַיֹּֽאמְר֤וּ הַֽחַרְטֻמִּם֙ אֶל־פַּרְעֹ֔ה אֶצְבַּ֥ע אֱלֹהִ֖ים הִ֑וא וַיֶּֽחֱזַ֤ק לֵב־פַּרְעֹה֙ וְלֹֽא־שָׁמַ֣ע אֲלֵהֶ֔ם כַּֽאֲשֶׁ֖ר דִּבֶּ֥ר יְהוָֽה׃ </TextFragment>
        <Setumah/>
      </PasukFragment>
      <PasukStart id="pasuk_0:7:15" index="15" pasuk="טז"/>
      <PasukFragment pasuk_id="pasuk_0:7:15">
        <TextFragment>וַיֹּ֨אמֶר יְהוָ֜ה אֶל־מֹשֶׁ֗ה הַשְׁכֵּ֤ם בַּבֹּ֨קֶר֙ וְהִתְיַצֵּב֙ לִפְנֵ֣י פַרְעֹ֔ה הִנֵּ֖ה יוֹצֵ֣א הַמָּ֑יְמָה וְאָֽמַרְתָּ֣ אֵלָ֗יו כֹּ֚ה אָמַ֣ר יְהוָ֔ה שַׁלַּ֥ח עַמִּ֖י וְיַֽעַבְדֻֽנִי׃</TextFragment>
      </PasukFragment>
      <PasukStart id="pasuk_0:7:16" index="16" pasuk="יז"/>
      <PasukFragment pasuk_id="pasuk_0:7:16">
        <TextFragment>כִּ֣י אִם־אֵֽינְךָ֮ מְשַׁלֵּ֣חַ אֶת־עַמִּי֒ הִנְנִי֩ מַשְׁלִ֨יחַ בְּךָ֜ וּבַֽעֲבָדֶ֧יךָ וּֽבְעַמְּךָ֛ וּבְבָתֶּ֖יךָ אֶת־הֶֽעָרֹ֑ב וּמָ֨לְא֜וּ בָּתֵּ֤י מִצְרַ֨יִם֙ אֶת־הֶ֣עָרֹ֔ב וְגַ֥ם הָֽאֲדָמָ֖ה אֲשֶׁר־הֵ֥ם עָלֶֽיהָ׃</TextFragment>
      </PasukFragment>
      <PasukStart id="pasuk_0:7:17" index="17" pasuk="יח"/>
      <PasukFragment pasuk_id="pasuk_0:7:17">
        <TextFragment>וְהִפְלֵיתִי֩ בַיּ֨וֹם הַה֜וּא אֶת־אֶ֣רֶץ גֹּ֗שֶׁן אֲשֶׁ֤ר עַמִּי֙ עֹמֵ֣ד עָלֶ֔יהָ לְבִלְתִּ֥י הֱיֽוֹת־שָׁ֖ם עָרֹ֑ב לְמַ֣עַן תֵּדַ֔ע כִּ֛י אֲנִ֥י יְהוָ֖ה בְּקֶ֥רֶב הָאָֽרֶץ׃</TextFragment>
      </PasukFragment>
      <PasukStart id="pasuk_0:7:18" index="18" pasuk="יט"/>
      <PasukFragment pasuk_id="pasuk_0:7:18">
        <TextFragment>וְשַׂמְתִּ֣י פְדֻ֔ת בֵּ֥ין עַמִּ֖י וּבֵ֣ין עַמֶּ֑ךָ לְמָחָ֥ר יִֽהְיֶ֖ה הָאֹ֥ת הַזֶּֽה׃</TextFragment>
      </PasukFragment>
      <PasukStart id="pasuk_0:7:19" index="19" pasuk="כ"/>
      <PasukFragment pasuk_id="pasuk_0:7:19">
        <TextFragment>וַיַּ֤עַשׂ יְהוָה֙ כֵּ֔ן וַיָּבֹא֙ עָרֹ֣ב כָּבֵ֔ד בֵּ֥יתָה פַרְעֹ֖ה וּבֵ֣ית עֲבָדָ֑יו וּבְכָל־אֶ֧רֶץ מִצְרַ֛יִם תִּשָּׁחֵ֥ת הָאָ֖רֶץ מִפְּנֵ֥י הֶֽעָרֹֽב׃</TextFragment>
      </PasukFragment>
      <PasukStart id="pasuk_0:7:20" index="20" pasuk="כא"/>
      <PasukFragment pasuk_id="pasuk_0:7:20">
        <TextFragment>וַיִּקְרָ֣א פַרְעֹ֔ה אֶל־מֹשֶׁ֖ה וּֽלְאַהֲרֹ֑ן וַיֹּ֗אמֶר לְכ֛וּ זִבְח֥וּ לֵֽאלֹהֵיכֶ֖ם בָּאָֽרֶץ׃</TextFragment>
      </PasukFragment>
      <PasukStart id="pasuk_0:7:21" index="21" pasuk="כב"/>
      <PasukFragment pasuk_id="pasuk_0:7:21">
        <TextFragment>וַיֹּ֣אמֶר מֹשֶׁ֗ה לֹ֤א נָכוֹן֙ לַֽעֲשׂ֣וֹת כֵּ֔ן כִּ֚י תּֽוֹעֲבַ֣ת מִצְרַ֔יִם נִזְבַּ֖ח לַֽיהוָ֣ה אֱלֹהֵ֑ינוּ הֵ֣ן נִזְבַּ֞ח אֶת־תּֽוֹעֲבַ֥ת מִצְרַ֛יִם לְעֵֽינֵיהֶ֖ם וְלֹ֥א יִסְקְלֻֽנוּ׃</TextFragment>
      </PasukFragment>
      <PasukStart id="pasuk_0:7:22" index="22" pasuk="כג"/>
      <PasukFragment pasuk_id="pasuk_0:7:22">
        <TextFragment>דֶּ֚רֶךְ שְׁלֹ֣שֶׁת יָמִ֔ים נֵלֵ֖ךְ בַּמִּדְבָּ֑ר וְזָבַ֨חְנוּ֙ לַֽיהוָ֣ה אֱלֹהֵ֔ינוּ כַּֽאֲשֶׁ֖ר יֹאמַ֥ר אֵלֵֽינוּ׃</TextFragment>
      </PasukFragment>
      <PasukStart id="pasuk_0:7:23" index="23" pasuk="כד"/>
      <PasukFragment pasuk_id="pasuk_0:7:23">
        <TextFragment>וַיֹּ֣אמֶר פַּרְעֹ֗ה אָֽנֹכִ֞י אֲשַׁלַּ֤ח אֶתְכֶם֙ וּזְבַחְתֶּ֞ם לַֽיהוָ֤ה אֱלֹֽהֵיכֶם֙ בַּמִּדְבָּ֔ר רַ֛ק הַרְחֵ֥ק לֹֽא־תַרְחִ֖יקוּ לָלֶ֑כֶת הַעְתִּ֖ירוּ בַּֽעֲדִֽי׃</TextFragment>
      </PasukFragment>
      <PasukStart id="pasuk_0:7:24" index="24" pasuk="כה"/>
      <PasukFragment pasuk_id="pasuk_0:7:24">
        <TextFragment>וַיֹּ֣אמֶר מֹשֶׁ֗ה הִנֵּ֨ה אָֽנֹכִ֜י יוֹצֵ֤א מֵֽעִמָּךְ֙ וְהַעְתַּרְתִּ֣י אֶל־יְהוָ֔ה וְסָ֣ר הֶֽעָרֹ֗ב מִפַּרְעֹ֛ה מֵֽעֲבָדָ֥יו וּמֵֽעַמּ֖וֹ מָחָ֑ר רַ֗ק אַל־יֹסֵ֤ף פַּרְעֹה֙ הָתֵ֔ל לְבִלְתִּי֙ שַׁלַּ֣ח אֶת־הָעָ֔ם לִזְבֹּ֖חַ לַֽיהוָֽה׃</TextFragment>
      </PasukFragment>
      <PasukStart id="pasuk_0:7:25" index="25" pasuk="כו"/>
      <PasukFragment pasuk_id="pasuk_0:7:25">
        <TextFragment>וַיֵּצֵ֥א מֹשֶׁ֖ה מֵעִ֣ם פַּרְעֹ֑ה וַיֶּעְתַּ֖ר אֶל־יְהוָֽה׃</TextFragment>
      </PasukFragment>
      <PasukStart id="pasuk_0:7:26" index="26" pasuk="כז"/>
      <PasukFragment pasuk_id="pasuk_0:7:26">
        <TextFragment>וַיַּ֤עַשׂ יְהוָה֙ כִּדְבַ֣ר מֹשֶׁ֔ה וַיָּ֨סַר֙ הֶֽעָרֹ֔ב מִפַּרְעֹ֖ה מֵֽעֲבָדָ֣יו וּמֵֽעַמּ֑וֹ לֹ֥א נִשְׁאַ֖ר אֶחָֽד׃</TextFragment>
      </PasukFragment>
      <PasukStart id="pasuk_0:7:27" index="27" pasuk="כח"/>
      <PasukFragment pasuk_id="pasuk_0:7:27">
        <TextFragment>וַיַּכְבֵּ֤ד פַּרְעֹה֙ אֶת־לִבּ֔וֹ גַּ֖ם בַּפַּ֣עַם הַזֹּ֑את וְלֹ֥א שִׁלַּ֖ח אֶת־הָעָֽם׃ </TextFragment>
        <Petuha/>
      </PasukFragment>
    </Perek>
    <Perek id="perek_0:8" index="8" perek="ט">
      <PasukStart id="pasuk_0:8:0" index="0" pasuk="א"/>
      <PasukFragment pasuk_id="pasuk_0:8:0">
        <TextFragment>וַיֹּ֤אמֶר יְהוָה֙ אֶל־מֹשֶׁ֔ה בֹּ֖א אֶל־פַּרְעֹ֑ה וְדִבַּרְתָּ֣ אֵלָ֗יו כֹּֽה־אָמַ֤ר יְהוָה֙ אֱלֹהֵ֣י הָֽעִבְרִ֔ים שַׁלַּ֥ח אֶת־עַמִּ֖י וְיַֽעַבְדֻֽנִי׃</TextFragment>
      </PasukFragment>
      <PasukStart id="pasuk_0:8:1" index="1" pasuk="ב"/>
      <PasukFragment pasuk_id="pasuk_0:8:1">
        <TextFragment>כִּ֛י אִם־מָאֵ֥ן אַתָּ֖ה לְשַׁלֵּ֑חַ וְעֽוֹדְךָ֖ מַֽחֲזִ֥יק בָּֽם׃</TextFragment>
      </PasukFragment>
      <PasukStart id="pasuk_0:8:2" index="2" pasuk="ג"/>
      <PasukFragment pasuk_id="pasuk_0:8:2">
        <TextFragment>הִנֵּ֨ה יַד־יְהוָ֜ה הוֹיָ֗ה בְּמִקְנְךָ֙ אֲשֶׁ֣ר בַּשָּׂדֶ֔ה בַּסּוּסִ֤ים בַּֽחֲמֹרִים֙ בַּגְּמַלִּ֔ים בַּבָּקָ֖ר וּבַצֹּ֑אן דֶּ֖בֶר כָּבֵ֥ד מְאֹֽד׃</TextFragment>
      </PasukFragment>
      <PasukStart id="pasuk_0:8:3" index="3" pasuk="ד"/>
      <PasukFragment pasuk_id="pasuk_0:8:3">
        <TextFragment>וְהִפְלָ֣ה יְהוָ֔ה בֵּ֚ין מִקְנֵ֣ה יִשְׂרָאֵ֔ל וּבֵ֖ין מִקְנֵ֣ה מִצְרָ֑יִם וְלֹ֥א יָמ֛וּת מִכָּל־לִבְנֵ֥י יִשְׂרָאֵ֖ל דָּבָֽר׃</TextFragment>
      </PasukFragment>
      <PasukStart id="pasuk_0:8:4" index="4" pasuk="ה"/>
      <PasukFragment pasuk_id="pasuk_0:8:4">
        <TextFragment>וַיָּ֥שֶׂם יְהוָ֖ה מוֹעֵ֣ד לֵאמֹ֑ר מָחָ֗ר יַֽעֲשֶׂ֧ה יְהוָ֛ה הַדָּבָ֥ר הַזֶּ֖ה בָּאָֽרֶץ׃</TextFragment>
      </PasukFragment>
      <PasukStart id="pasuk_0:8:5" index="5" pasuk="ו"/>
      <PasukFragment pasuk_id="pasuk_0:8:5">
        <TextFragment>וַיַּ֨עַשׂ יְהוָ֜ה אֶת־הַדָּבָ֤ר הַזֶּה֙ מִֽמָּחֳרָ֔ת וַיָּ֕מָת כֹּ֖ל מִקְנֵ֣ה מִצְרָ֑יִם וּמִמִּקְנֵ֥ה בְנֵֽי־יִשְׂרָאֵ֖ל לֹא־מֵ֥ת אֶחָֽד׃</TextFragment>
      </PasukFragment>
      <PasukStart id="pasuk_0:8:6" index="6" pasuk="ז"/>
      <PasukFragment pasuk_id="pasuk_0:8:6">
        <TextFragment>וַיִּשְׁלַ֣ח פַּרְעֹ֔ה וְהִנֵּ֗ה לֹא־מֵ֛ת מִמִּקְנֵ֥ה יִשְׂרָאֵ֖ל עַד־אֶחָ֑ד וַיִּכְבַּד֙ לֵ֣ב פַּרְעֹ֔ה וְלֹ֥א שִׁלַּ֖ח אֶת־הָעָֽם׃ </TextFragment>
        <Petuha/>
      </PasukFragment>
      <PasukStart id="pasuk_0:8:7" index="7" pasuk="ח"/>
      <PasukFragment pasuk_id="pasuk_0:8:7">
        <TextFragment>וַיֹּ֣אמֶר יְהוָה֮ אֶל־מֹשֶׁ֣ה וְאֶֽל־אַהֲרֹן֒ קְח֤וּ לָכֶם֙ מְלֹ֣א חָפְנֵיכֶ֔ם פִּ֖יחַ כִּבְשָׁ֑ן וּזְרָק֥וֹ מֹשֶׁ֛ה הַשָּׁמַ֖יְמָה לְעֵינֵ֥י פַרְעֹֽה׃</TextFragment>
      </PasukFragment>
      <PasukStart id="pasuk_0:8:8" index="8" pasuk="ט"/>
      <PasukFragment pasuk_id="pasuk_0:8:8">
        <TextFragment>וְהָיָ֣ה לְאָבָ֔ק עַ֖ל כָּל־אֶ֣רֶץ מִצְרָ֑יִם וְהָיָ֨ה עַל־הָֽאָדָ֜ם וְעַל־הַבְּהֵמָ֗ה לִשְׁחִ֥ין פֹּרֵ֛חַ אֲבַעְבֻּעֹ֖ת בְּכָל־אֶ֥רֶץ מִצְרָֽיִם׃</TextFragment>
      </PasukFragment>
      <PasukStart id="pasuk_0:8:9" index="9" pasuk="י"/>
      <PasukFragment pasuk_id="pasuk_0:8:9">
        <TextFragment>וַיִּקְח֞וּ אֶת־פִּ֣יחַ הַכִּבְשָׁ֗ן וַיַּֽעַמְדוּ֙ לִפְנֵ֣י פַרְעֹ֔ה וַיִּזְרֹ֥ק אֹת֛וֹ מֹשֶׁ֖ה הַשָּׁמָ֑יְמָה וַיְהִ֗י שְׁחִין֙ אֲבַעְבֻּעֹ֔ת פֹּרֵ֕חַ בָּֽאָדָ֖ם וּבַבְּהֵמָֽה׃</TextFragment>
      </PasukFragment>
      <PasukStart id="pasuk_0:8:10" index="10" pasuk="יא"/>
      <PasukFragment pasuk_id="pasuk_0:8:10">
        <TextFragment>וְלֹֽא־יָכְל֣וּ הַֽחַרְטֻמִּ֗ים לַֽעֲמֹ֛ד לִפְנֵ֥י מֹשֶׁ֖ה מִפְּנֵ֣י הַשְּׁחִ֑ין כִּֽי־הָיָ֣ה הַשְּׁחִ֔ין בַּֽחַרְטֻמִּ֖ם וּבְכָל־מִצְרָֽיִם׃</TextFragment>
      </PasukFragment>
      <PasukStart id="pasuk_0:8:11" index="11" pasuk="יב"/>
      <PasukFragment pasuk_id="pasuk_0:8:11">
        <TextFragment>וַיְחַזֵּ֤ק יְהוָה֙ אֶת־לֵ֣ב פַּרְעֹ֔ה וְלֹ֥א שָׁמַ֖ע אֲלֵהֶ֑ם כַּֽאֲשֶׁ֛ר דִּבֶּ֥ר יְהוָ֖ה אֶל־מֹשֶֽׁה׃ </TextFragment>
        <Setumah/>
      </PasukFragment>
      <PasukStart id="pasuk_0:8:12" index="12" pasuk="יג"/>
      <PasukFragment pasuk_id="pasuk_0:8:12">
        <TextFragment>וַיֹּ֤אמֶר יְהוָה֙ אֶל־מֹשֶׁ֔ה הַשְׁכֵּ֣ם בַּבֹּ֔קֶר וְהִתְיַצֵּ֖ב לִפְנֵ֣י פַרְעֹ֑ה וְאָֽמַרְתָּ֣ אֵלָ֗יו כֹּֽה־אָמַ֤ר יְהוָה֙ אֱלֹהֵ֣י הָֽעִבְרִ֔ים שַׁלַּ֥ח אֶת־עַמִּ֖י וְיַֽעַבְדֻֽנִי׃</TextFragment>
      </PasukFragment>
      <PasukStart id="pasuk_0:8:13" index="13" pasuk="יד"/>
      <PasukFragment pasuk_id="pasuk_0:8:13">
        <TextFragment>כִּ֣י ׀ בַּפַּ֣עַם הַזֹּ֗את אֲנִ֨י שֹׁלֵ֜חַ אֶת־כָּל־מַגֵּֽפֹתַי֙ אֶֽל־לִבְּךָ֔ וּבַֽעֲבָדֶ֖יךָ וּבְעַמֶּ֑ךָ בַּֽעֲב֣וּר תֵּדַ֔ע כִּ֛י אֵ֥ין כָּמֹ֖נִי בְּכָל־הָאָֽרֶץ׃</TextFragment>
      </PasukFragment>
      <PasukStart id="pasuk_0:8:14" index="14" pasuk="טו"/>
      <PasukFragment pasuk_id="pasuk_0:8:14">
        <TextFragment>כִּ֤י עַתָּה֙ שָׁלַ֣חְתִּי אֶת־יָדִ֔י וָאַ֥ךְ אֽוֹתְךָ֛ וְאֶֽת־עַמְּךָ֖ בַּדָּ֑בֶר וַתִּכָּחֵ֖ד מִן־הָאָֽרֶץ׃</TextFragment>
      </PasukFragment>
      <PasukStart id="pasuk_0:8:15" index="15" pasuk="טז"/>
      <PasukFragment pasuk_id="pasuk_0:8:15">
        <TextFragment>וְאוּלָ֗ם בַּֽעֲב֥וּר זֹאת֙ הֶֽעֱמַדְתִּ֔יךָ בַּֽעֲב֖וּר הַרְאֹֽתְךָ֣ אֶת־כֹּחִ֑י וּלְמַ֛עַן סַפֵּ֥ר שְׁמִ֖י בְּכָל־הָאָֽרֶץ׃</TextFragment>
      </PasukFragment>
      <PasukStart id="pasuk_0:8:16" index="16" pasuk="יז"/>
      <PasukFragment pasuk_id="pasuk_0:8:16">
        <TextFragment>עֽוֹדְךָ֖ מִסְתּוֹלֵ֣ל בְּעַמִּ֑י לְבִלְתִּ֖י שַׁלְּחָֽם׃</TextFragment>
      </PasukFragment>
      <PasukStart id="pasuk_0:8:17" index="17" pasuk="יח"/>
      <PasukFragment pasuk_id="pasuk_0:8:17">
        <TextFragment>הִנְנִ֤י מַמְטִיר֙ כָּעֵ֣ת מָחָ֔ר בָּרָ֖ד כָּבֵ֣ד מְאֹ֑ד אֲשֶׁ֨ר לֹֽא־הָיָ֤ה כָמֹ֨הוּ֙ בְּמִצְרַ֔יִם לְמִן־הַיּ֥וֹם הִוָּֽסְדָ֖ה וְעַד־עָֽתָּה׃</TextFragment>
      </PasukFragment>
      <PasukStart id="pasuk_0:8:18" index="18" pasuk="יט"/>
      <PasukFragment pasuk_id="pasuk_0:8:18">
        <TextFragment>וְעַתָּ֗ה שְׁלַ֤ח הָעֵז֙ אֶֽת־מִקְנְךָ֔ וְאֵ֛ת כָּל־אֲשֶׁ֥ר לְךָ֖ בַּשָּׂדֶ֑ה כָּל־הָֽאָדָ֨ם וְהַבְּהֵמָ֜ה אֲשֶֽׁר־יִמָּצֵ֣א בַשָּׂדֶ֗ה וְלֹ֤א יֵֽאָסֵף֙ הַבַּ֔יְתָה וְיָרַ֧ד עֲלֵהֶ֛ם הַבָּרָ֖ד וָמֵֽתוּ׃</TextFragment>
      </PasukFragment>
      <PasukStart id="pasuk_0:8:19" index="19" pasuk="כ"/>
      <PasukFragment pasuk_id="pasuk_0:8:19">
        <TextFragment>הַיָּרֵא֙ אֶת־דְּבַ֣ר יְהוָ֔ה מֵֽעַבְדֵ֖י פַּרְעֹ֑ה הֵנִ֛יס אֶת־עֲבָדָ֥יו וְאֶת־מִקְנֵ֖הוּ אֶל־הַבָּתִּֽים׃</TextFragment>
      </PasukFragment>
      <PasukStart id="pasuk_0:8:20" index="20" pasuk="כא"/>
      <PasukFragment pasuk_id="pasuk_0:8:20">
        <TextFragment>וַֽאֲשֶׁ֥ר לֹא־שָׂ֛ם לִבּ֖וֹ אֶל־דְּבַ֣ר יְהוָ֑ה וַֽיַּעֲזֹ֛ב אֶת־עֲבָדָ֥יו וְאֶת־מִקְנֵ֖הוּ בַּשָּׂדֶֽה׃ </TextFragment>
        <Petuha/>
      </PasukFragment>
      <PasukStart id="pasuk_0:8:21" index="21" pasuk="כב"/>
      <PasukFragment pasuk_id="pasuk_0:8:21">
        <TextFragment>וַיֹּ֨אמֶר יְהוָ֜ה אֶל־מֹשֶׁ֗ה נְטֵ֤ה אֶת־יָֽדְךָ֙ עַל־הַשָּׁמַ֔יִם וִיהִ֥י בָרָ֖ד בְּכָל־אֶ֣רֶץ מִצְרָ֑יִם עַל־הָֽאָדָ֣ם וְעַל־הַבְּהֵמָ֗ה וְעַ֛ל כָּל־עֵ֥שֶׂב הַשָּׂדֶ֖ה בְּאֶ֥רֶץ מִצְרָֽיִם׃</TextFragment>
      </PasukFragment>
      <PasukStart id="pasuk_0:8:22" index="22" pasuk="כג"/>
      <PasukFragment pasuk_id="pasuk_0:8:22">
        <TextFragment>וַיֵּ֨ט מֹשֶׁ֣ה אֶת־מַטֵּהוּ֮ עַל־הַשָּׁמַיִם֒ וַֽיהוָ֗ה נָתַ֤ן קֹלֹת֙ וּבָרָ֔ד וַתִּ֥הֲלַךְ אֵ֖שׁ אָ֑רְצָה וַיַּמְטֵ֧ר יְהוָ֛ה בָּרָ֖ד עַל־אֶ֥רֶץ מִצְרָֽיִם׃</TextFragment>
      </PasukFragment>
      <PasukStart id="pasuk_0:8:23" index="23" pasuk="כד"/>
      <PasukFragment pasuk_id="pasuk_0:8:23">
        <TextFragment>וַיְהִ֣י בָרָ֔ד וְאֵ֕שׁ מִתְלַקַּ֖חַת בְּת֣וֹךְ הַבָּרָ֑ד כָּבֵ֣ד מְאֹ֔ד אֲ֠שֶׁר לֹֽא־הָיָ֤ה כָמֹ֨הוּ֙ בְּכָל־אֶ֣רֶץ מִצְרַ֔יִם מֵאָ֖ז הָֽיְתָ֥ה לְגֽוֹי׃</TextFragment>
      </PasukFragment>
      <PasukStart id="pasuk_0:8:24" index="24" pasuk="כה"/>
      <PasukFragment pasuk_id="pasuk_0:8:24">
        <TextFragment>וַיַּ֨ךְ הַבָּרָ֜ד בְּכָל־אֶ֣רֶץ מִצְרַ֗יִם אֵ֚ת כָּל־אֲשֶׁ֣ר בַּשָּׂדֶ֔ה מֵֽאָדָ֖ם וְעַד־בְּהֵמָ֑ה וְאֵ֨ת כָּל־עֵ֤שֶׂב הַשָּׂדֶה֙ הִכָּ֣ה הַבָּרָ֔ד וְאֶת־כָּל־עֵ֥ץ הַשָּׂדֶ֖ה שִׁבֵּֽר׃</TextFragment>
      </PasukFragment>
      <PasukStart id="pasuk_0:8:25" index="25" pasuk="כו"/>
      <PasukFragment pasuk_id="pasuk_0:8:25">
        <TextFragment>רַ֚ק בְּאֶ֣רֶץ גֹּ֔שֶׁן אֲשֶׁר־שָׁ֖ם בְּנֵ֣י יִשְׂרָאֵ֑ל לֹ֥א הָיָ֖ה בָּרָֽד׃</TextFragment>
      </PasukFragment>
      <PasukStart id="pasuk_0:8:26" index="26" pasuk="כז"/>
      <PasukFragment pasuk_id="pasuk_0:8:26">
        <TextFragment>וַיִּשְׁלַ֣ח פַּרְעֹ֗ה וַיִּקְרָא֙ לְמֹשֶׁ֣ה וּֽלְאַהֲרֹ֔ן וַיֹּ֥אמֶר אֲלֵהֶ֖ם חָטָ֣אתִי הַפָּ֑עַם יְהוָה֙ הַצַּדִּ֔יק וַֽאֲנִ֥י וְעַמִּ֖י הָֽרְשָׁעִֽים׃</TextFragment>
      </PasukFragment>
      <PasukStart id="pasuk_0:8:27" index="27" pasuk="כח"/>
      <PasukFragment pasuk_id="pasuk_0:8:27">
        <TextFragment>הַעְתִּ֨ירוּ֙ אֶל־יְהוָ֔ה וְרַ֕ב מִֽהְיֹ֛ת קֹלֹ֥ת אֱלֹהִ֖ים וּבָרָ֑ד וַֽאֲשַׁלְּחָ֣ה אֶתְכֶ֔ם וְלֹ֥א תֹֽסִפ֖וּן לַֽעֲמֹֽד׃</TextFragment>
      </PasukFragment>
      <PasukStart id="pasuk_0:8:28" index="28" pasuk="כט"/>
      <PasukFragment pasuk_id="pasuk_0:8:28">
        <TextFragment>וַיֹּ֤אמֶר אֵלָיו֙ מֹשֶׁ֔ה כְּצֵאתִי֙ אֶת־הָעִ֔יר אֶפְרֹ֥שׂ אֶת־כַּפַּ֖י אֶל־יְהוָ֑ה הַקֹּל֣וֹת יֶחְדָּל֗וּן וְהַבָּרָד֙ לֹ֣א יִֽהְיֶה־ע֔וֹד לְמַ֣עַן תֵּדַ֔ע כִּ֥י לַֽיהוָ֖ה הָאָֽרֶץ׃</TextFragment>
      </PasukFragment>
      <PasukStart id="pasuk_0:8:29" index="29" pasuk="ל"/>
      <PasukFragment pasuk_id="pasuk_0:8:29">
        <TextFragment>וְאַתָּ֖ה וַֽעֲבָדֶ֑יךָ יָדַ֕עְתִּי כִּ֚י טֶ֣רֶם תִּֽירְא֔וּן מִפְּנֵ֖י יְהוָ֥ה אֱלֹהִֽים׃</TextFragment>
      </PasukFragment>
      <PasukStart id="pasuk_0:8:30" index="30" pasuk="לא"/>
      <PasukFragment pasuk_id="pasuk_0:8:30">
        <TextFragment>וְהַפִּשְׁתָּ֥ה וְהַשְּׂעֹרָ֖ה נֻכָּ֑תָה כִּ֤י הַשְּׂעֹרָה֙ אָבִ֔יב וְהַפִּשְׁתָּ֖ה גִּבְעֹֽל׃</TextFragment>
      </PasukFragment>
      <PasukStart id="pasuk_0:8:31" index="31" pasuk="לב"/>
      <PasukFragment pasuk_id="pasuk_0:8:31">
        <TextFragment>וְהַחִטָּ֥ה וְהַכֻּסֶּ֖מֶת לֹ֣א נֻכּ֑וּ כִּ֥י אֲפִילֹ֖ת הֵֽנָּה׃</TextFragment>
      </PasukFragment>
      <PasukStart id="pasuk_0:8:32" index="32" pasuk="לג"/>
      <PasukFragment pasuk_id="pasuk_0:8:32">
        <TextFragment>וַיֵּצֵ֨א מֹשֶׁ֜ה מֵעִ֤ם פַּרְעֹה֙ אֶת־הָעִ֔יר וַיִּפְרֹ֥שׂ כַּפָּ֖יו אֶל־יְהוָ֑ה וַֽיַּחְדְּל֤וּ הַקֹּלוֹת֙ וְהַבָּרָ֔ד וּמָטָ֖ר לֹֽא־נִתַּ֥ךְ אָֽרְצָה׃</TextFragment>
      </PasukFragment>
      <PasukStart id="pasuk_0:8:33" index="33" pasuk="לד"/>
      <PasukFragment pasuk_id="pasuk_0:8:33">
        <TextFragment>וַיַּ֣רְא פַּרְעֹ֗ה כִּֽי־חָדַ֨ל הַמָּטָ֧ר וְהַבָּרָ֛ד וְהַקֹּלֹ֖ת וַיֹּ֣סֶף לַֽחֲטֹ֑א וַיַּכְבֵּ֥ד לִבּ֖וֹ ה֥וּא וַֽעֲבָדָֽיו׃</TextFragment>
      </PasukFragment>
      <PasukStart id="pasuk_0:8:34" index="34" pasuk="לה"/>
      <PasukFragment pasuk_id="pasuk_0:8:34">
        <TextFragment>וַֽיֶּחֱזַק֙ לֵ֣ב פַּרְעֹ֔ה וְלֹ֥א שִׁלַּ֖ח אֶת־בְּנֵ֣י יִשְׂרָאֵ֑ל כַּֽאֲשֶׁ֛ר דִּבֶּ֥ר יְהוָ֖ה בְּיַד־מֹשֶֽׁה׃ </TextFragment>
        <Petuha/>
      </PasukFragment>
    </Perek>
    <Perek id="perek_0:9" index="9" perek="י">
      <PasukStart id="pasuk_0:9:0" index="0" pasuk="א"/>
      <PasukFragment pasuk_id="pasuk_0:9:0">
        <TextFragment>וַיֹּ֤אמֶר יְהוָה֙ אֶל־מֹשֶׁ֔ה בֹּ֖א אֶל־פַּרְעֹ֑ה כִּֽי־אֲנִ֞י הִכְבַּ֤דְתִּי אֶת־לִבּוֹ֙ וְאֶת־לֵ֣ב עֲבָדָ֔יו לְמַ֗עַן שִׁתִ֛י אֹֽתֹתַ֥י אֵ֖לֶּה בְּקִרְבּֽוֹ׃</TextFragment>
      </PasukFragment>
      <PasukStart id="pasuk_0:9:1" index="1" pasuk="ב"/>
      <PasukFragment pasuk_id="pasuk_0:9:1">
        <TextFragment>וּלְמַ֡עַן תְּסַפֵּר֩ בְּאָזְנֵ֨י בִנְךָ֜ וּבֶן־בִּנְךָ֗ אֵ֣ת אֲשֶׁ֤ר הִתְעַלַּ֨לְתִּי֙ בְּמִצְרַ֔יִם וְאֶת־אֹֽתֹתַ֖י אֲשֶׁר־שַׂ֣מְתִּי בָ֑ם וִֽידַעְתֶּ֖ם כִּֽי־אֲנִ֥י יְהוָֽה׃</TextFragment>
      </PasukFragment>
      <PasukStart id="pasuk_0:9:2" index="2" pasuk="ג"/>
      <PasukFragment pasuk_id="pasuk_0:9:2">
        <TextFragment>וַיָּבֹ֨א מֹשֶׁ֣ה וְאַֽהֲרֹן֮ אֶל־פַּרְעֹה֒ וַיֹּֽאמְר֣וּ אֵלָ֗יו כֹּֽה־אָמַ֤ר יְהוָה֙ אֱלֹהֵ֣י הָֽעִבְרִ֔ים עַד־מָתַ֣י מֵאַ֔נְתָּ לֵֽעָנֹ֖ת מִפָּנָ֑י שַׁלַּ֥ח עַמִּ֖י וְיַֽעַבְדֻֽנִי׃</TextFragment>
      </PasukFragment>
      <PasukStart id="pasuk_0:9:3" index="3" pasuk="ד"/>
      <PasukFragment pasuk_id="pasuk_0:9:3">
        <TextFragment>כִּ֛י אִם־מָאֵ֥ן אַתָּ֖ה לְשַׁלֵּ֣חַ אֶת־עַמִּ֑י הִנְנִ֨י מֵבִ֥יא מָחָ֛ר אַרְבֶּ֖ה בִּגְבֻלֶֽךָ׃</TextFragment>
      </PasukFragment>
      <PasukStart id="pasuk_0:9:4" index="4" pasuk="ה"/>
      <PasukFragment pasuk_id="pasuk_0:9:4">
        <TextFragment>וְכִסָּה֙ אֶת־עֵ֣ין הָאָ֔רֶץ וְלֹ֥א יוּכַ֖ל לִרְאֹ֣ת אֶת־הָאָ֑רֶץ וְאָכַ֣ל ׀ אֶת־יֶ֣תֶר הַפְּלֵטָ֗ה הַנִּשְׁאֶ֤רֶת לָכֶם֙ מִן־הַבָּרָ֔ד וְאָכַל֙ אֶת־כָּל־הָעֵ֔ץ הַצֹּמֵ֥חַ לָכֶ֖ם מִן־הַשָּׂדֶֽה׃</TextFragment>
      </PasukFragment>
      <PasukStart id="pasuk_0:9:5" index="5" pasuk="ו"/>
      <PasukFragment pasuk_id="pasuk_0:9:5">
        <TextFragment>וּמָֽלְא֨וּ בָתֶּ֜יךָ וּבָתֵּ֣י כָל־עֲבָדֶיךָ֮ וּבָתֵּ֣י כָל־מִצְרַיִם֒ אֲשֶׁ֨ר לֹֽא־רָא֤וּ אֲבֹתֶ֨יךָ֙ וַֽאֲב֣וֹת אֲבֹתֶ֔יךָ מִיּ֗וֹם הֱיוֹתָם֙ עַל־הָ֣אֲדָמָ֔ה עַ֖ד הַיּ֣וֹם הַזֶּ֑ה וַיִּ֥פֶן וַיֵּצֵ֖א מֵעִ֥ם פַּרְעֹֽה׃</TextFragment>
      </PasukFragment>
      <PasukStart id="pasuk_0:9:6" index="6" pasuk="ז"/>
      <PasukFragment pasuk_id="pasuk_0:9:6">
        <TextFragment>וַיֹּֽאמְרוּ֩ עַבְדֵ֨י פַרְעֹ֜ה אֵלָ֗יו עַד־מָתַי֙ יִֽהְיֶ֨ה זֶ֥ה לָ֨נוּ֙ לְמוֹקֵ֔שׁ שַׁלַּח֙ אֶת־הָ֣אֲנָשִׁ֔ים וְיַֽעַבְד֖וּ אֶת־יְהוָ֣ה אֱלֹֽהֵיהֶ֑ם הֲטֶ֣רֶם תֵּדַ֔ע כִּ֥י אָֽבְדָ֖ה מִצְרָֽיִם׃</TextFragment>
      </PasukFragment>
      <PasukStart id="pasuk_0:9:7" index="7" pasuk="ח"/>
      <PasukFragment pasuk_id="pasuk_0:9:7">
        <TextFragment>וַיּוּשַׁ֞ב אֶת־מֹשֶׁ֤ה וְאֶֽת־אַהֲרֹן֙ אֶל־פַּרְעֹ֔ה וַיֹּ֣אמֶר אֲלֵהֶ֔ם לְכ֥וּ עִבְד֖וּ אֶת־יְהוָ֣ה אֱלֹֽהֵיכֶ֑ם מִ֥י וָמִ֖י הַהֹֽלְכִֽים׃</TextFragment>
      </PasukFragment>
      <PasukStart id="pasuk_0:9:8" index="8" pasuk="ט"/>
      <PasukFragment pasuk_id="pasuk_0:9:8">
        <TextFragment>וַיֹּ֣אמֶר מֹשֶׁ֔ה בִּנְעָרֵ֥ינוּ וּבִזְקֵנֵ֖ינוּ נֵלֵ֑ךְ בְּבָנֵ֨ינוּ וּבִבְנוֹתֵ֜נוּ בְּצֹאנֵ֤נוּ וּבִבְקָרֵ֨נוּ֙ נֵלֵ֔ךְ כִּ֥י חַג־יְהוָ֖ה לָֽנוּ׃</TextFragment>
      </PasukFragment>
      <PasukStart id="pasuk_0:9:9" index="9" pasuk="י"/>
      <PasukFragment pasuk_id="pasuk_0:9:9">
        <TextFragment>וַיֹּ֣אמֶר אֲלֵהֶ֗ם יְהִ֨י כֵ֤ן יְהוָה֙ עִמָּכֶ֔ם כַּֽאֲשֶׁ֛ר אֲשַׁלַּ֥ח אֶתְכֶ֖ם וְאֶֽת־טַפְּכֶ֑ם רְא֕וּ כִּ֥י רָעָ֖ה נֶ֥גֶד פְּנֵיכֶֽם׃</TextFragment>
      </PasukFragment>
      <PasukStart id="pasuk_0:9:10" index="10" pasuk="יא"/>
      <PasukFragment pasuk_id="pasuk_0:9:10">
        <TextFragment>לֹ֣א כֵ֗ן לְכֽוּ־נָ֤א הַגְּבָרִים֙ וְעִבְד֣וּ אֶת־יְהוָ֔ה כִּ֥י אֹתָ֖הּ אַתֶּ֣ם מְבַקְשִׁ֑ים וַיְגָ֣רֶשׁ אֹתָ֔ם מֵאֵ֖ת פְּנֵ֥י פַרְעֹֽה׃ </TextFragment>
        <Setumah/>
      </PasukFragment>
      <PasukStart id="pasuk_0:9:11" index="11" pasuk="יב"/>
      <PasukFragment pasuk_id="pasuk_0:9:11">
        <TextFragment>וַיֹּ֨אמֶר יְהוָ֜ה אֶל־מֹשֶׁ֗ה נְטֵ֨ה יָֽדְךָ֜ עַל־אֶ֤רֶץ מִצְרַ֨יִם֙ בָּֽאַרְבֶּ֔ה וְיַ֖עַל עַל־אֶ֣רֶץ מִצְרָ֑יִם וְיֹאכַל֙ אֶת־כָּל־עֵ֣שֶׂב הָאָ֔רֶץ אֵ֛ת כָּל־אֲשֶׁ֥ר הִשְׁאִ֖יר הַבָּרָֽד׃</TextFragment>
      </PasukFragment>
      <PasukStart id="pasuk_0:9:12" index="12" pasuk="יג"/>
      <PasukFragment pasuk_id="pasuk_0:9:12">
        <TextFragment>וַיֵּ֨ט מֹשֶׁ֣ה אֶת־מַטֵּהוּ֮ עַל־אֶ֣רֶץ מִצְרַיִם֒ וַֽיהוָ֗ה נִהַ֤ג רֽוּחַ־קָדִים֙ בָּאָ֔רֶץ כָּל־הַיּ֥וֹם הַה֖וּא וְכָל־הַלָּ֑יְלָה הַבֹּ֣קֶר הָיָ֔ה וְר֨וּחַ֙ הַקָּדִ֔ים נָשָׂ֖א אֶת־הָֽאַרְבֶּֽה׃</TextFragment>
      </PasukFragment>
      <PasukStart id="pasuk_0:9:13" index="13" pasuk="יד"/>
      <PasukFragment pasuk_id="pasuk_0:9:13">
        <TextFragment>וַיַּ֣עַל הָֽאַרְבֶּ֗ה עַ֚ל כָּל־אֶ֣רֶץ מִצְרַ֔יִם וַיָּ֕נַח בְּכֹ֖ל גְּב֣וּל מִצְרָ֑יִם כָּבֵ֣ד מְאֹ֔ד לְ֠פָנָיו לֹא־הָ֨יָה כֵ֤ן אַרְבֶּה֙ כָּמֹ֔הוּ וְאַֽחֲרָ֖יו לֹ֥א יִֽהְיֶה־כֵּֽן׃</TextFragment>
      </PasukFragment>
      <PasukStart id="pasuk_0:9:14" index="14" pasuk="טו"/>
      <PasukFragment pasuk_id="pasuk_0:9:14">
        <TextFragment>וַיְכַ֞ס אֶת־עֵ֣ין כָּל־הָאָרֶץ֮ וַתֶּחְשַׁ֣ךְ הָאָרֶץ֒ וַיֹּ֜אכַל אֶת־כָּל־עֵ֣שֶׂב הָאָ֗רֶץ וְאֵת֙ כָּל־פְּרִ֣י הָעֵ֔ץ אֲשֶׁ֥ר הוֹתִ֖יר הַבָּרָ֑ד וְלֹֽא־נוֹתַ֨ר כָּל־יֶ֧רֶק בָּעֵ֛ץ וּבְעֵ֥שֶׂב הַשָּׂדֶ֖ה בְּכָל־אֶ֥רֶץ מִצְרָֽיִם׃</TextFragment>
      </PasukFragment>
      <PasukStart id="pasuk_0:9:15" index="15" pasuk="טז"/>
      <PasukFragment pasuk_id="pasuk_0:9:15">
        <TextFragment>וַיְמַהֵ֣ר פַּרְעֹ֔ה לִקְרֹ֖א לְמֹשֶׁ֣ה וּֽלְאַהֲרֹ֑ן וַיֹּ֗אמֶר חָטָ֛אתִי לַֽיהוָ֥ה אֱלֹֽהֵיכֶ֖ם וְלָכֶֽם׃</TextFragment>
      </PasukFragment>
      <PasukStart id="pasuk_0:9:16" index="16" pasuk="יז"/>
      <PasukFragment pasuk_id="pasuk_0:9:16">
        <TextFragment>וְעַתָּ֗ה שָׂ֣א נָ֤א חַטָּאתִי֙ אַ֣ךְ הַפַּ֔עַם וְהַעְתִּ֖ירוּ לַֽיהוָ֣ה אֱלֹֽהֵיכֶ֑ם וְיָסֵר֙ מֵֽעָלַ֔י רַ֖ק אֶת־הַמָּ֥וֶת הַזֶּֽה׃</TextFragment>
      </PasukFragment>
      <PasukStart id="pasuk_0:9:17" index="17" pasuk="יח"/>
      <PasukFragment pasuk_id="pasuk_0:9:17">
        <TextFragment>וַיֵּצֵ֖א מֵעִ֣ם פַּרְעֹ֑ה וַיֶּעְתַּ֖ר אֶל־יְהוָֽה׃</TextFragment>
      </PasukFragment>
      <PasukStart id="pasuk_0:9:18" index="18" pasuk="יט"/>
      <PasukFragment pasuk_id="pasuk_0:9:18">
        <TextFragment>וַיַּֽהֲפֹ֨ךְ יְהוָ֤ה רֽוּחַ־יָם֙ חָזָ֣ק מְאֹ֔ד וַיִּשָּׂא֙ אֶת־הָ֣אַרְבֶּ֔ה וַיִּתְקָעֵ֖הוּ יָ֣מָּה סּ֑וּף לֹ֤א נִשְׁאַר֙ אַרְבֶּ֣ה אֶחָ֔ד בְּכֹ֖ל גְּב֥וּל מִצְרָֽיִם׃</TextFragment>
      </PasukFragment>
      <PasukStart id="pasuk_0:9:19" index="19" pasuk="כ"/>
      <PasukFragment pasuk_id="pasuk_0:9:19">
        <TextFragment>וַיְחַזֵּ֥ק יְהוָ֖ה אֶת־לֵ֣ב פַּרְעֹ֑ה וְלֹ֥א שִׁלַּ֖ח אֶת־בְּנֵ֥י יִשְׂרָאֵֽל׃ </TextFragment>
        <Petuha/>
      </PasukFragment>
      <PasukStart id="pasuk_0:9:20" index="20" pasuk="כא"/>
      <PasukFragment pasuk_id="pasuk_0:9:20">
        <TextFragment>וַיֹּ֨אמֶר יְהוָ֜ה אֶל־מֹשֶׁ֗ה נְטֵ֤ה יָֽדְךָ֙ עַל־הַשָּׁמַ֔יִם וִ֥יהִי חֹ֖שֶׁךְ עַל־אֶ֣רֶץ מִצְרָ֑יִם וְיָמֵ֖שׁ חֹֽשֶׁךְ׃</TextFragment>
      </PasukFragment>
      <PasukStart id="pasuk_0:9:21" index="21" pasuk="כב"/>
      <PasukFragment pasuk_id="pasuk_0:9:21">
        <TextFragment>וַיֵּ֥ט מֹשֶׁ֛ה אֶת־יָד֖וֹ עַל־הַשָּׁמָ֑יִם וַיְהִ֧י חֹֽשֶׁךְ־אֲפֵלָ֛ה בְּכָל־אֶ֥רֶץ מִצְרַ֖יִם שְׁלֹ֥שֶׁת יָמִֽים׃</TextFragment>
      </PasukFragment>
      <PasukStart id="pasuk_0:9:22" index="22" pasuk="כג"/>
      <PasukFragment pasuk_id="pasuk_0:9:22">
        <TextFragment>לֹֽא־רָא֞וּ אִ֣ישׁ אֶת־אָחִ֗יו וְלֹא־קָ֛מוּ אִ֥ישׁ מִתַּחְתָּ֖יו שְׁלֹ֣שֶׁת יָמִ֑ים וּֽלְכָל־בְּנֵ֧י יִשְׂרָאֵ֛ל הָ֥יָה א֖וֹר בְּמֽוֹשְׁבֹתָֽם׃</TextFragment>
      </PasukFragment>
      <PasukStart id="pasuk_0:9:23" index="23" pasuk="כד"/>
      <PasukFragment pasuk_id="pasuk_0:9:23">
        <TextFragment>וַיִּקְרָ֨א פַרְעֹ֜ה אֶל־מֹשֶׁ֗ה וַיֹּ֨אמֶר֙ לְכוּ֙ עִבְד֣וּ אֶת־יְהוָ֔ה רַ֛ק צֹֽאנְכֶ֥ם וּבְקַרְכֶ֖ם יֻצָּ֑ג גַּֽם־טַפְּכֶ֖ם יֵלֵ֥ךְ עִמָּכֶֽם׃</TextFragment>
      </PasukFragment>
      <PasukStart id="pasuk_0:9:24" index="24" pasuk="כה"/>
      <PasukFragment pasuk_id="pasuk_0:9:24">
        <TextFragment>וַיֹּ֣אמֶר מֹשֶׁ֔ה גַּם־אַתָּ֛ה תִּתֵּ֥ן בְּיָדֵ֖נוּ זְבָחִ֣ים וְעֹלֹ֑ת וְעָשִׂ֖ינוּ לַֽיהוָ֥ה אֱלֹהֵֽינוּ׃</TextFragment>
      </PasukFragment>
      <PasukStart id="pasuk_0:9:25" index="25" pasuk="כו"/>
      <PasukFragment pasuk_id="pasuk_0:9:25">
        <TextFragment>וְגַם־מִקְנֵ֜נוּ יֵלֵ֣ךְ עִמָּ֗נוּ לֹ֤א תִשָּׁאֵר֙ פַּרְסָ֔ה כִּ֚י מִמֶּ֣נּוּ נִקַּ֔ח לַֽעֲבֹ֖ד אֶת־יְהוָ֣ה אֱלֹהֵ֑ינוּ וַֽאֲנַ֣חְנוּ לֹֽא־נֵדַ֗ע מַֽה־נַּעֲבֹד֙ אֶת־יְהוָ֔ה עַד־בֹּאֵ֖נוּ שָֽׁמָּה׃</TextFragment>
      </PasukFragment>
      <PasukStart id="pasuk_0:9:26" index="26" pasuk="כז"/>
      <PasukFragment pasuk_id="pasuk_0:9:26">
        <TextFragment>וַיְחַזֵּ֥ק יְהוָ֖ה אֶת־לֵ֣ב פַּרְעֹ֑ה וְלֹ֥א אָבָ֖ה לְשַׁלְּחָֽם׃</TextFragment>
      </PasukFragment>
      <PasukStart id="pasuk_0:9:27" index="27" pasuk="כח"/>
      <PasukFragment pasuk_id="pasuk_0:9:27">
        <TextFragment>וַיֹּֽאמֶר־ל֥וֹ פַרְעֹ֖ה לֵ֣ךְ מֵֽעָלָ֑י הִשָּׁ֣מֶר לְךָ֗ אַל־תֹּ֨סֶף֙ רְא֣וֹת פָּנַ֔י כִּ֗י בְּי֛וֹם רְאֹֽתְךָ֥ פָנַ֖י תָּמֽוּת׃</TextFragment>
      </PasukFragment>
      <PasukStart id="pasuk_0:9:28" index="28" pasuk="כט"/>
      <PasukFragment pasuk_id="pasuk_0:9:28">
        <TextFragment>וַיֹּ֥אמֶר מֹשֶׁ֖ה כֵּ֣ן דִּבַּ֑רְתָּ לֹֽא־אֹסִ֥ף ע֖וֹד רְא֥וֹת פָּנֶֽיךָ׃ </TextFragment>
        <Petuha/>
      </PasukFragment>
    </Perek>
    <Perek id="perek_0:10" index="10" perek="יא">
      <PasukStart id="pasuk_0:10:0" index="0" pasuk="א"/>
      <PasukFragment pasuk_id="pasuk_0:10:0">
        <TextFragment>וַיֹּ֨אמֶר יְהוָ֜ה אֶל־מֹשֶׁ֗ה ע֣וֹד נֶ֤גַע אֶחָד֙ אָבִ֤יא עַל־פַּרְעֹה֙ וְעַל־מִצְרַ֔יִם אַֽחֲרֵי־כֵ֕ן יְשַׁלַּ֥ח אֶתְכֶ֖ם מִזֶּ֑ה כְּשַׁ֨לְּח֔וֹ כָּלָ֕ה גָּרֵ֛שׁ יְגָרֵ֥שׁ אֶתְכֶ֖ם מִזֶּֽה׃</TextFragment>
      </PasukFragment>
      <PasukStart id="pasuk_0:10:1" index="1" pasuk="ב"/>
      <PasukFragment pasuk_id="pasuk_0:10:1">
        <TextFragment>דַּבֶּר־נָ֖א בְּאָזְנֵ֣י הָעָ֑ם וְיִשְׁאֲל֞וּ אִ֣ישׁ ׀ מֵאֵ֣ת רֵעֵ֗הוּ וְאִשָּׁה֙ מֵאֵ֣ת רְעוּתָ֔הּ כְּלֵי־כֶ֖סֶף וּכְלֵ֥י זָהָֽב׃</TextFragment>
      </PasukFragment>
      <PasukStart id="pasuk_0:10:2" index="2" pasuk="ג"/>
      <PasukFragment pasuk_id="pasuk_0:10:2">
        <TextFragment>וַיִּתֵּ֧ן יְהוָ֛ה אֶת־חֵ֥ן הָעָ֖ם בְּעֵינֵ֣י מִצְרָ֑יִם גַּ֣ם ׀ הָאִ֣ישׁ מֹשֶׁ֗ה גָּד֤וֹל מְאֹד֙ בְּאֶ֣רֶץ מִצְרַ֔יִם בְּעֵינֵ֥י עַבְדֵֽי־פַרְעֹ֖ה וּבְעֵינֵ֥י הָעָֽם׃ </TextFragment>
        <Setumah/>
      </PasukFragment>
      <PasukStart id="pasuk_0:10:3" index="3" pasuk="ד"/>
      <PasukFragment pasuk_id="pasuk_0:10:3">
        <TextFragment>וַיֹּ֣אמֶר מֹשֶׁ֔ה כֹּ֖ה אָמַ֣ר יְהוָ֑ה כַּֽחֲצֹ֣ת הַלַּ֔יְלָה אֲנִ֥י יוֹצֵ֖א בְּת֥וֹךְ מִצְרָֽיִם׃</TextFragment>
      </PasukFragment>
      <PasukStart id="pasuk_0:10:4" index="4" pasuk="ה"/>
      <PasukFragment pasuk_id="pasuk_0:10:4">
        <TextFragment>וּמֵ֣ת כָּל־בְּכוֹר֮ בְּאֶ֣רֶץ מִצְרַיִם֒ מִבְּכ֤וֹר פַּרְעֹה֙ הַיֹּשֵׁ֣ב עַל־כִּסְא֔וֹ עַ֚ד בְּכ֣וֹר הַשִּׁפְחָ֔ה אֲשֶׁ֖ר אַחַ֣ר הָֽרֵחָ֑יִם וְכֹ֖ל בְּכ֥וֹר בְּהֵמָֽה׃</TextFragment>
      </PasukFragment>
      <PasukStart id="pasuk_0:10:5" index="5" pasuk="ו"/>
      <PasukFragment pasuk_id="pasuk_0:10:5">
        <TextFragment>וְהָ֥יְתָ֛ה צְעָקָ֥ה גְדֹלָ֖ה בְּכָל־אֶ֣רֶץ מִצְרָ֑יִם אֲשֶׁ֤ר כָּמֹ֨הוּ֙ לֹ֣א נִֽהְיָ֔תָה וְכָמֹ֖הוּ לֹ֥א תֹסִֽף׃</TextFragment>
      </PasukFragment>
      <PasukStart id="pasuk_0:10:6" index="6" pasuk="ז"/>
      <PasukFragment pasuk_id="pasuk_0:10:6">
        <TextFragment>וּלְכֹ֣ל ׀ בְּנֵ֣י יִשְׂרָאֵ֗ל לֹ֤א יֶֽחֱרַץ־כֶּ֨לֶב֙ לְשֹׁנ֔וֹ לְמֵאִ֖ישׁ וְעַד־בְּהֵמָ֑ה לְמַ֨עַן֙ תֵּֽדְע֔וּן אֲשֶׁר֙ יַפְלֶ֣ה יְהוָ֔ה בֵּ֥ין מִצְרַ֖יִם וּבֵ֥ין יִשְׂרָאֵֽל׃</TextFragment>
      </PasukFragment>
      <PasukStart id="pasuk_0:10:7" index="7" pasuk="ח"/>
      <PasukFragment pasuk_id="pasuk_0:10:7">
        <TextFragment>וְיָֽרְד֣וּ כָל־עֲבָדֶיךָ֩ אֵ֨לֶּה אֵלַ֜י וְהִשְׁתַּֽחֲווּ־לִ֣י לֵאמֹ֗ר צֵ֤א אַתָּה֙ וְכָל־הָעָ֣ם אֲשֶׁר־בְּרַגְלֶ֔יךָ וְאַֽחֲרֵי־כֵ֖ן אֵצֵ֑א וַיֵּצֵ֥א מֵֽעִם־פַּרְעֹ֖ה בָּֽחֳרִי־אָֽף׃ </TextFragment>
        <Setumah/>
      </PasukFragment>
      <PasukStart id="pasuk_0:10:8" index="8" pasuk="ט"/>
      <PasukFragment pasuk_id="pasuk_0:10:8">
        <TextFragment>וַיֹּ֤אמֶר יְהוָה֙ אֶל־מֹשֶׁ֔ה לֹֽא־יִשְׁמַ֥ע אֲלֵיכֶ֖ם פַּרְעֹ֑ה לְמַ֛עַן רְב֥וֹת מֽוֹפְתַ֖י בְּאֶ֥רֶץ מִצְרָֽיִם׃</TextFragment>
      </PasukFragment>
      <PasukStart id="pasuk_0:10:9" index="9" pasuk="י"/>
      <PasukFragment pasuk_id="pasuk_0:10:9">
        <TextFragment>וּמֹשֶׁ֣ה וְאַֽהֲרֹ֗ן עָשׂ֛וּ אֶת־כָּל־הַמֹּֽפְתִ֥ים הָאֵ֖לֶּה לִפְנֵ֣י פַרְעֹ֑ה וַיְחַזֵּ֤ק יְהוָה֙ אֶת־לֵ֣ב פַּרְעֹ֔ה וְלֹֽא־שִׁלַּ֥ח אֶת־בְּנֵֽי־יִשְׂרָאֵ֖ל מֵֽאַרְצֽוֹ׃ </TextFragment>
        <Setumah/>
      </PasukFragment>
    </Perek>
    <Perek id="perek_0:11" index="11" perek="יב">
      <PasukStart id="pasuk_0:11:0" index="0" pasuk="א"/>
      <PasukFragment pasuk_id="pasuk_0:11:0">
        <TextFragment>וַיֹּ֤אמֶר יְהוָה֙ אֶל־מֹשֶׁ֣ה וְאֶֽל־אַהֲרֹ֔ן בְּאֶ֥רֶץ מִצְרַ֖יִם לֵאמֹֽר׃</TextFragment>
      </PasukFragment>
      <PasukStart id="pasuk_0:11:1" index="1" pasuk="ב"/>
      <PasukFragment pasuk_id="pasuk_0:11:1">
        <TextFragment>הַחֹ֧דֶשׁ הַזֶּ֛ה לָכֶ֖ם רֹ֣אשׁ חֳדָשִׁ֑ים רִאשׁ֥וֹן הוּא֙ לָכֶ֔ם לְחָדְשֵׁ֖י הַשָּׁנָֽה׃</TextFragment>
      </PasukFragment>
      <PasukStart id="pasuk_0:11:2" index="2" pasuk="ג"/>
      <PasukFragment pasuk_id="pasuk_0:11:2">
        <TextFragment>דַּבְּר֗וּ אֶֽל־כָּל־עֲדַ֤ת יִשְׂרָאֵל֙ לֵאמֹ֔ר בֶּֽעָשֹׂ֖ר לַחֹ֣דֶשׁ הַזֶּ֑ה וְיִקְח֣וּ לָהֶ֗ם אִ֛ישׁ שֶׂ֥ה לְבֵית־אָבֹ֖ת שֶׂ֥ה לַבָּֽיִת׃</TextFragment>
      </PasukFragment>
      <PasukStart id="pasuk_0:11:3" index="3" pasuk="ד"/>
      <PasukFragment pasuk_id="pasuk_0:11:3">
        <TextFragment>וְאִם־יִמְעַ֣ט הַבַּיִת֮ מִֽהְי֣וֹת מִשֶּׂה֒ וְלָקַ֣ח ה֗וּא וּשְׁכֵנ֛וֹ הַקָּרֹ֥ב אֶל־בֵּית֖וֹ בְּמִכְסַ֣ת נְפָשֹׁ֑ת אִ֚ישׁ לְפִ֣י אָכְל֔וֹ תָּכֹ֖סּוּ עַל־הַשֶּֽׂה׃</TextFragment>
      </PasukFragment>
      <PasukStart id="pasuk_0:11:4" index="4" pasuk="ה"/>
      <PasukFragment pasuk_id="pasuk_0:11:4">
        <TextFragment>שֶׂ֥ה תָמִ֛ים זָכָ֥ר בֶּן־שָׁנָ֖ה יִֽהְיֶ֣ה לָכֶ֑ם מִן־הַכְּבָשִׂ֥ים וּמִן־הָֽעִזִּ֖ים תִּקָּֽחוּ׃</TextFragment>
      </PasukFragment>
      <PasukStart id="pasuk_0:11:5" index="5" pasuk="ו"/>
      <PasukFragment pasuk_id="pasuk_0:11:5">
        <TextFragment>וְהָיָ֤ה לָכֶם֙ לְמִשְׁמֶ֔רֶת עַ֣ד אַרְבָּעָ֥ה עָשָׂ֛ר י֖וֹם לַחֹ֣דֶשׁ הַזֶּ֑ה וְשָֽׁחֲט֣וּ אֹת֗וֹ כֹּ֛ל קְהַ֥ל עֲדַֽת־יִשְׂרָאֵ֖ל בֵּ֥ין הָֽעַרְבָּֽיִם׃</TextFragment>
      </PasukFragment>
      <PasukStart id="pasuk_0:11:6" index="6" pasuk="ז"/>
      <PasukFragment pasuk_id="pasuk_0:11:6">
        <TextFragment>וְלָֽקְחוּ֙ מִן־הַדָּ֔ם וְנָ֥תְנ֛וּ עַל־שְׁתֵּ֥י הַמְּזוּזֹ֖ת וְעַל־הַמַּשְׁק֑וֹף עַ֚ל הַבָּ֣תִּ֔ים אֲשֶׁר־יֹֽאכְל֥וּ אֹת֖וֹ בָּהֶֽם׃</TextFragment>
      </PasukFragment>
      <PasukStart id="pasuk_0:11:7" index="7" pasuk="ח"/>
      <PasukFragment pasuk_id="pasuk_0:11:7">
        <TextFragment>וְאָֽכְל֥וּ אֶת־הַבָּשָׂ֖ר בַּלַּ֣יְלָה הַזֶּ֑ה צְלִי־אֵ֣שׁ וּמַצּ֔וֹת עַל־מְרֹרִ֖ים יֹֽאכְלֻֽהוּ׃</TextFragment>
      </PasukFragment>
      <PasukStart id="pasuk_0:11:8" index="8" pasuk="ט"/>
      <PasukFragment pasuk_id="pasuk_0:11:8">
        <TextFragment>אַל־תֹּֽאכְל֤וּ מִמֶּ֨נּוּ֙ נָ֔א וּבָשֵׁ֥ל מְבֻשָּׁ֖ל בַּמָּ֑יִם כִּ֣י אִם־צְלִי־אֵ֔שׁ רֹאשׁ֥וֹ עַל־כְּרָעָ֖יו וְעַל־קִרְבּֽוֹ׃</TextFragment>
      </PasukFragment>
      <PasukStart id="pasuk_0:11:9" index="9" pasuk="י"/>
      <PasukFragment pasuk_id="pasuk_0:11:9">
        <TextFragment>וְלֹֽא־תוֹתִ֥ירוּ מִמֶּ֖נּוּ עַד־בֹּ֑קֶר וְהַנֹּתָ֥ר מִמֶּ֛נּוּ עַד־בֹּ֖קֶר בָּאֵ֥שׁ תִּשְׂרֹֽפוּ׃</TextFragment>
      </PasukFragment>
      <PasukStart id="pasuk_0:11:10" index="10" pasuk="יא"/>
      <PasukFragment pasuk_id="pasuk_0:11:10">
        <TextFragment>וְכָכָה֮ תֹּֽאכְל֣וּ אֹתוֹ֒ מָתְנֵיכֶ֣ם חֲגֻרִ֔ים נַֽעֲלֵיכֶם֙ בְּרַגְלֵיכֶ֔ם וּמַקֶּלְכֶ֖ם בְּיֶדְכֶ֑ם וַֽאֲכַלְתֶּ֤ם אֹתוֹ֙ בְּחִפָּז֔וֹן פֶּ֥סַח ה֖וּא לַֽיהוָֽה׃</TextFragment>
      </PasukFragment>
      <PasukStart id="pasuk_0:11:11" index="11" pasuk="יב"/>
      <PasukFragment pasuk_id="pasuk_0:11:11">
        <TextFragment>וְעָֽבַרְתִּ֣י בְאֶֽרֶץ־מִצְרַיִם֮ בַּלַּ֣יְלָה הַזֶּה֒ וְהִכֵּיתִ֤י כָל־בְּכוֹר֙ בְּאֶ֣רֶץ מִצְרַ֔יִם מֵֽאָדָ֖ם וְעַד־בְּהֵמָ֑ה וּבְכָל־אֱלֹהֵ֥י מִצְרַ֛יִם אֶֽעֱשֶׂ֥ה שְׁפָטִ֖ים אֲנִ֥י יְהוָֽה׃</TextFragment>
      </PasukFragment>
      <PasukStart id="pasuk_0:11:12" index="12" pasuk="יג"/>
      <PasukFragment pasuk_id="pasuk_0:11:12">
        <TextFragment>וְהָיָה֩ הַדָּ֨ם לָכֶ֜ם לְאֹ֗ת עַ֤ל הַבָּתִּים֙ אֲשֶׁ֣ר אַתֶּ֣ם שָׁ֔ם וְרָאִ֨יתִי֙ אֶת־הַדָּ֔ם וּפָֽסַחְתִּ֖י עֲלֵכֶ֑ם וְלֹֽא־יִֽהְיֶ֨ה בָכֶ֥ם נֶ֨גֶף֙ לְמַשְׁחִ֔ית בְּהַכֹּתִ֖י בְּאֶ֥רֶץ מִצְרָֽיִם׃</TextFragment>
      </PasukFragment>
      <PasukStart id="pasuk_0:11:13" index="13" pasuk="יד"/>
      <PasukFragment pasuk_id="pasuk_0:11:13">
        <TextFragment>וְהָיָה֩ הַיּ֨וֹם הַזֶּ֤ה לָכֶם֙ לְזִכָּר֔וֹן וְחַגֹּתֶ֥ם אֹת֖וֹ חַ֣ג לַֽיהוָ֑ה לְדֹרֹ֣תֵיכֶ֔ם חֻקַּ֥ת עוֹלָ֖ם תְּחָגֻּֽהוּ׃</TextFragment>
      </PasukFragment>
      <PasukStart id="pasuk_0:11:14" index="14" pasuk="טו"/>
      <PasukFragment pasuk_id="pasuk_0:11:14">
        <TextFragment>שִׁבְעַ֤ת יָמִים֙ מַצּ֣וֹת תֹּאכֵ֔לוּ אַ֚ךְ בַּיּ֣וֹם הָֽרִאשׁ֔וֹן תַּשְׁבִּ֥יתוּ שְּׂאֹ֖ר מִבָּֽתֵּיכֶ֑ם כִּ֣י ׀ כָּל־אֹכֵ֣ל חָמֵ֗ץ וְנִכְרְתָ֞ה הַנֶּ֤פֶשׁ הַהִוא֙ מִיִּשְׂרָאֵ֔ל מִיּ֥וֹם הָֽרִאשֹׁ֖ן עַד־י֥וֹם הַשְּׁבִעִֽי׃</TextFragment>
      </PasukFragment>
      <PasukStart id="pasuk_0:11:15" index="15" pasuk="טז"/>
      <PasukFragment pasuk_id="pasuk_0:11:15">
        <TextFragment>וּבַיּ֤וֹם הָֽרִאשׁוֹן֙ מִקְרָא־קֹ֔דֶשׁ וּבַיּוֹם֙ הַשְּׁבִיעִ֔י מִקְרָא־קֹ֖דֶשׁ יִֽהְיֶ֣ה לָכֶ֑ם כָּל־מְלָאכָה֙ לֹֽא־יֵעָשֶׂ֣ה בָהֶ֔ם אַ֚ךְ אֲשֶׁ֣ר יֵֽאָכֵ֣ל לְכָל־נֶ֔פֶשׁ ה֥וּא לְבַדּ֖וֹ יֵֽעָשֶׂ֥ה לָכֶֽם׃</TextFragment>
      </PasukFragment>
      <PasukStart id="pasuk_0:11:16" index="16" pasuk="יז"/>
      <PasukFragment pasuk_id="pasuk_0:11:16">
        <TextFragment>וּשְׁמַרְתֶּם֮ אֶת־הַמַּצּוֹת֒ כִּ֗י בְּעֶ֨צֶם֙ הַיּ֣וֹם הַזֶּ֔ה הוֹצֵ֥אתִי אֶת־צִבְאֽוֹתֵיכֶ֖ם מֵאֶ֣רֶץ מִצְרָ֑יִם וּשְׁמַרְתֶּ֞ם אֶת־הַיּ֥וֹם הַזֶּ֛ה לְדֹרֹֽתֵיכֶ֖ם חֻקַּ֥ת עוֹלָֽם׃</TextFragment>
      </PasukFragment>
      <PasukStart id="pasuk_0:11:17" index="17" pasuk="יח"/>
      <PasukFragment pasuk_id="pasuk_0:11:17">
        <TextFragment>בָּֽרִאשֹׁ֡ן בְּאַרְבָּעָה֩ עָשָׂ֨ר י֤וֹם לַחֹ֨דֶשׁ֙ בָּעֶ֔רֶב תֹּֽאכְל֖וּ מַצֹּ֑ת עַ֠ד י֣וֹם הָֽאֶחָ֧ד וְעֶשְׂרִ֛ים לַחֹ֖דֶשׁ בָּעָֽרֶב׃</TextFragment>
      </PasukFragment>
      <PasukStart id="pasuk_0:11:18" index="18" pasuk="יט"/>
      <PasukFragment pasuk_id="pasuk_0:11:18">
        <TextFragment>שִׁבְעַ֣ת יָמִ֔ים שְׂאֹ֕ר לֹ֥א יִמָּצֵ֖א בְּבָֽתֵּיכֶ֑ם כִּ֣י ׀ כָּל־אֹכֵ֣ל מַחְמֶ֗צֶת וְנִכְרְתָ֞ה הַנֶּ֤פֶשׁ הַהִוא֙ מֵֽעֲדַ֣ת יִשְׂרָאֵ֔ל בַּגֵּ֖ר וּבְאֶזְרַ֥ח הָאָֽרֶץ׃</TextFragment>
      </PasukFragment>
      <PasukStart id="pasuk_0:11:19" index="19" pasuk="כ"/>
      <PasukFragment pasuk_id="pasuk_0:11:19">
        <TextFragment>כָּל־מַחְמֶ֖צֶת לֹ֣א תֹאכֵ֑לוּ בְּכֹל֙ מוֹשְׁבֹ֣תֵיכֶ֔ם תֹּֽאכְל֖וּ מַצּֽוֹת׃ </TextFragment>
        <Petuha/>
      </PasukFragment>
      <PasukStart id="pasuk_0:11:20" index="20" pasuk="כא"/>
      <PasukFragment pasuk_id="pasuk_0:11:20">
        <TextFragment>וַיִּקְרָ֥א מֹשֶׁ֛ה לְכָל־זִקְנֵ֥י יִשְׂרָאֵ֖ל וַיֹּ֣אמֶר אֲלֵהֶ֑ם מִֽשְׁכ֗וּ וּקְח֨וּ לָכֶ֥ם צֹ֛אן לְמִשְׁפְּחֹֽתֵיכֶ֖ם וְשַֽׁחֲט֥וּ הַפָּֽסַח׃</TextFragment>
      </PasukFragment>
      <PasukStart id="pasuk_0:11:21" index="21" pasuk="כב"/>
      <PasukFragment pasuk_id="pasuk_0:11:21">
        <TextFragment>וּלְקַחְתֶּ֞ם אֲגֻדַּ֣ת אֵז֗וֹב וּטְבַלְתֶּם֮ בַּדָּ֣ם אֲשֶׁר־בַּסַּף֒ וְהִגַּעְתֶּ֤ם אֶל־הַמַּשְׁקוֹף֙ וְאֶל־שְׁתֵּ֣י הַמְּזוּזֹ֔ת מִן־הַדָּ֖ם אֲשֶׁ֣ר בַּסָּ֑ף וְאַתֶּ֗ם לֹ֥א תֵֽצְא֛וּ אִ֥ישׁ מִפֶּֽתַח־בֵּית֖וֹ עַד־בֹּֽקֶר׃</TextFragment>
      </PasukFragment>
      <PasukStart id="pasuk_0:11:22" index="22" pasuk="כג"/>
      <PasukFragment pasuk_id="pasuk_0:11:22">
        <TextFragment>וְעָבַ֣ר יְהוָה֮ לִנְגֹּ֣ף אֶת־מִצְרַיִם֒ וְרָאָ֤ה אֶת־הַדָּם֙ עַל־הַמַּשְׁק֔וֹף וְעַ֖ל שְׁתֵּ֣י הַמְּזוּזֹ֑ת וּפָסַ֤ח יְהוָה֙ עַל־הַפֶּ֔תַח וְלֹ֤א יִתֵּן֙ הַמַּשְׁחִ֔ית לָבֹ֥א אֶל־בָּֽתֵּיכֶ֖ם לִנְגֹּֽף׃</TextFragment>
      </PasukFragment>
      <PasukStart id="pasuk_0:11:23" index="23" pasuk="כד"/>
      <PasukFragment pasuk_id="pasuk_0:11:23">
        <TextFragment>וּשְׁמַרְתֶּ֖ם אֶת־הַדָּבָ֣ר הַזֶּ֑ה לְחָק־לְךָ֥ וּלְבָנֶ֖יךָ עַד־עוֹלָֽם׃</TextFragment>
      </PasukFragment>
      <PasukStart id="pasuk_0:11:24" index="24" pasuk="כה"/>
      <PasukFragment pasuk_id="pasuk_0:11:24">
        <TextFragment>וְהָיָ֞ה כִּֽי־תָבֹ֣אוּ אֶל־הָאָ֗רֶץ אֲשֶׁ֨ר יִתֵּ֧ן יְהוָ֛ה לָכֶ֖ם כַּֽאֲשֶׁ֣ר דִּבֵּ֑ר וּשְׁמַרְתֶּ֖ם אֶת־הָֽעֲבֹדָ֥ה הַזֹּֽאת׃</TextFragment>
      </PasukFragment>
      <PasukStart id="pasuk_0:11:25" index="25" pasuk="כו"/>
      <PasukFragment pasuk_id="pasuk_0:11:25">
        <TextFragment>וְהָיָ֕ה כִּֽי־יֹאמְר֥וּ אֲלֵיכֶ֖ם בְּנֵיכֶ֑ם מָ֛ה הָֽעֲבֹדָ֥ה הַזֹּ֖את לָכֶֽם׃</TextFragment>
      </PasukFragment>
      <PasukStart id="pasuk_0:11:26" index="26" pasuk="כז"/>
      <PasukFragment pasuk_id="pasuk_0:11:26">
        <TextFragment>וַֽאֲמַרְתֶּ֡ם זֶֽבַח־פֶּ֨סַח ה֜וּא לַֽיהוָ֗ה אֲשֶׁ֣ר פָּ֠סַח עַל־בָּתֵּ֤י בְנֵֽי־יִשְׂרָאֵל֙ בְּמִצְרַ֔יִם בְּנָגְפּ֥וֹ אֶת־מִצְרַ֖יִם וְאֶת־בָּתֵּ֣ינוּ הִצִּ֑יל וַיִּקֹּ֥ד הָעָ֖ם וַיִּֽשְׁתַּחֲוֽוּ׃</TextFragment>
      </PasukFragment>
      <PasukStart id="pasuk_0:11:27" index="27" pasuk="כח"/>
      <PasukFragment pasuk_id="pasuk_0:11:27">
        <TextFragment>וַיֵּֽלְכ֥וּ וַֽיַּעֲשׂ֖וּ בְּנֵ֣י יִשְׂרָאֵ֑ל כַּֽאֲשֶׁ֨ר צִוָּ֧ה יְהוָ֛ה אֶת־מֹשֶׁ֥ה וְאַֽהֲרֹ֖ן כֵּ֥ן עָשֽׂוּ׃ </TextFragment>
        <Setumah/>
      </PasukFragment>
      <PasukStart id="pasuk_0:11:28" index="28" pasuk="כט"/>
      <PasukFragment pasuk_id="pasuk_0:11:28">
        <TextFragment>וַיְהִ֣י ׀ בַּֽחֲצִ֣י הַלַּ֗יְלָה וַֽיהוָה֮ הִכָּ֣ה כָל־בְּכוֹר֮ בְּאֶ֣רֶץ מִצְרַיִם֒ מִבְּכֹ֤ר פַּרְעֹה֙ הַיֹּשֵׁ֣ב עַל־כִּסְא֔וֹ עַ֚ד בְּכ֣וֹר הַשְּׁבִ֔י אֲשֶׁ֖ר בְּבֵ֣ית הַבּ֑וֹר וְכֹ֖ל בְּכ֥וֹר בְּהֵמָֽה׃</TextFragment>
      </PasukFragment>
      <PasukStart id="pasuk_0:11:29" index="29" pasuk="ל"/>
      <PasukFragment pasuk_id="pasuk_0:11:29">
        <TextFragment>וַיָּ֨קָם פַּרְעֹ֜ה לַ֗יְלָה ה֤וּא וְכָל־עֲבָדָיו֙ וְכָל־מִצְרַ֔יִם וַתְּהִ֛י צְעָקָ֥ה גְדֹלָ֖ה בְּמִצְרָ֑יִם כִּֽי־אֵ֣ין בַּ֔יִת אֲשֶׁ֥ר אֵֽין־שָׁ֖ם מֵֽת׃</TextFragment>
      </PasukFragment>
      <PasukStart id="pasuk_0:11:30" index="30" pasuk="לא"/>
      <PasukFragment pasuk_id="pasuk_0:11:30">
        <TextFragment>וַיִּקְרָא֩ לְמֹשֶׁ֨ה וּֽלְאַהֲרֹ֜ן לַ֗יְלָה וַיֹּ֨אמֶר֙ ק֤וּמוּ צְּאוּ֙ מִתּ֣וֹךְ עַמִּ֔י גַּם־אַתֶּ֖ם גַּם־בְּנֵ֣י יִשְׂרָאֵ֑ל וּלְכ֛וּ עִבְד֥וּ אֶת־יְהוָ֖ה כְּדַבֶּרְכֶֽם׃</TextFragment>
      </PasukFragment>
      <PasukStart id="pasuk_0:11:31" index="31" pasuk="לב"/>
      <PasukFragment pasuk_id="pasuk_0:11:31">
        <TextFragment>גַּם־צֹֽאנְכֶ֨ם גַּם־בְּקַרְכֶ֥ם קְח֛וּ כַּֽאֲשֶׁ֥ר דִּבַּרְתֶּ֖ם וָלֵ֑כוּ וּבֵֽרַכְתֶּ֖ם גַּם־אֹתִֽי׃</TextFragment>
      </PasukFragment>
      <PasukStart id="pasuk_0:11:32" index="32" pasuk="לג"/>
      <PasukFragment pasuk_id="pasuk_0:11:32">
        <TextFragment>וַתֶּֽחֱזַ֤ק מִצְרַ֨יִם֙ עַל־הָעָ֔ם לְמַהֵ֖ר לְשַׁלְּחָ֣ם מִן־הָאָ֑רֶץ כִּ֥י אָֽמְר֖וּ כֻּלָּ֥נוּ מֵתִֽים׃</TextFragment>
      </PasukFragment>
      <PasukStart id="pasuk_0:11:33" index="33" pasuk="לד"/>
      <PasukFragment pasuk_id="pasuk_0:11:33">
        <TextFragment>וַיִּשָּׂ֥א הָעָ֛ם אֶת־בְּצֵק֖וֹ טֶ֣רֶם יֶחְמָ֑ץ מִשְׁאֲרֹתָ֛ם צְרֻרֹ֥ת בְּשִׂמְלֹתָ֖ם עַל־שִׁכְמָֽם׃</TextFragment>
      </PasukFragment>
      <PasukStart id="pasuk_0:11:34" index="34" pasuk="לה"/>
      <PasukFragment pasuk_id="pasuk_0:11:34">
        <TextFragment>וּבְנֵֽי־יִשְׂרָאֵ֥ל עָשׂ֖וּ כִּדְבַ֣ר מֹשֶׁ֑ה וַֽיִּשְׁאֲלוּ֙ מִמִּצְרַ֔יִם כְּלֵי־כֶ֛סֶף וּכְלֵ֥י זָהָ֖ב וּשְׂמָלֹֽת׃</TextFragment>
      </PasukFragment>
      <PasukStart id="pasuk_0:11:35" index="35" pasuk="לו"/>
      <PasukFragment pasuk_id="pasuk_0:11:35">
        <TextFragment>וַֽיהוָ֞ה נָתַ֨ן אֶת־חֵ֥ן הָעָ֛ם בְּעֵינֵ֥י מִצְרַ֖יִם וַיַּשְׁאִל֑וּם וַֽיְנַצְּל֖וּ אֶת־מִצְרָֽיִם׃ </TextFragment>
        <Petuha/>
      </PasukFragment>
      <PasukStart id="pasuk_0:11:36" index="36" pasuk="לז"/>
      <PasukFragment pasuk_id="pasuk_0:11:36">
        <TextFragment>וַיִּסְע֧וּ בְנֵֽי־יִשְׂרָאֵ֛ל מֵֽרַעְמְסֵ֖ס סֻכֹּ֑תָה כְּשֵׁשׁ־מֵא֨וֹת אֶ֧לֶף רַגְלִ֛י הַגְּבָרִ֖ים לְבַ֥ד מִטָּֽף׃</TextFragment>
      </PasukFragment>
      <PasukStart id="pasuk_0:11:37" index="37" pasuk="לח"/>
      <PasukFragment pasuk_id="pasuk_0:11:37">
        <TextFragment>וְגַם־עֵ֥רֶב רַ֖ב עָלָ֣ה אִתָּ֑ם וְצֹ֣אן וּבָקָ֔ר מִקְנֶ֖ה כָּבֵ֥ד מְאֹֽד׃</TextFragment>
      </PasukFragment>
      <PasukStart id="pasuk_0:11:38" index="38" pasuk="לט"/>
      <PasukFragment pasuk_id="pasuk_0:11:38">
        <TextFragment>וַיֹּאפ֨וּ אֶת־הַבָּצֵ֜ק אֲשֶׁ֨ר הוֹצִ֧יאוּ מִמִּצְרַ֛יִם עֻגֹ֥ת מַצּ֖וֹת כִּ֣י לֹ֣א חָמֵ֑ץ כִּֽי־גֹרְשׁ֣וּ מִמִּצְרַ֗יִם וְלֹ֤א יָֽכְלוּ֙ לְהִתְמַהְמֵ֔הַּ וְגַם־צֵדָ֖ה לֹֽא־עָשׂ֥וּ לָהֶֽם׃</TextFragment>
      </PasukFragment>
      <PasukStart id="pasuk_0:11:39" index="39" pasuk="מ"/>
      <PasukFragment pasuk_id="pasuk_0:11:39">
        <TextFragment>וּמוֹשַׁב֙ בְּנֵ֣י יִשְׂרָאֵ֔ל אֲשֶׁ֥ר יָֽשְׁב֖וּ בְּמִצְרָ֑יִם שְׁלֹשִׁ֣ים שָׁנָ֔ה וְאַרְבַּ֥ע מֵא֖וֹת שָׁנָֽה׃</TextFragment>
      </PasukFragment>
      <PasukStart id="pasuk_0:11:40" index="40" pasuk="מא"/>
      <PasukFragment pasuk_id="pasuk_0:11:40">
        <TextFragment>וַיְהִ֗י מִקֵּץ֙ שְׁלֹשִׁ֣ים שָׁנָ֔ה וְאַרְבַּ֥ע מֵא֖וֹת שָׁנָ֑ה וַיְהִ֗י בְּעֶ֨צֶם֙ הַיּ֣וֹם הַזֶּ֔ה יָ֥צְא֛וּ כָּל־צִבְא֥וֹת יְהוָ֖ה מֵאֶ֥רֶץ מִצְרָֽיִם׃</TextFragment>
      </PasukFragment>
      <PasukStart id="pasuk_0:11:41" index="41" pasuk="מב"/>
      <PasukFragment pasuk_id="pasuk_0:11:41">
        <TextFragment>לֵ֣יל שִׁמֻּרִ֥ים הוּא֙ לַֽיהוָ֔ה לְהֽוֹצִיאָ֖ם מֵאֶ֣רֶץ מִצְרָ֑יִם הֽוּא־הַלַּ֤יְלָה הַזֶּה֙ לַֽיהוָ֔ה שִׁמֻּרִ֛ים לְכָל־בְּנֵ֥י יִשְׂרָאֵ֖ל לְדֹֽרֹתָֽם׃ </TextFragment>
        <Petuha/>
      </PasukFragment>
      <PasukStart id="pasuk_0:11:42" index="42" pasuk="מג"/>
      <PasukFragment pasuk_id="pasuk_0:11:42">
        <TextFragment>וַיֹּ֤אמֶר יְהוָה֙ אֶל־מֹשֶׁ֣ה וְאַֽהֲרֹ֔ן זֹ֖את חֻקַּ֣ת הַפָּ֑סַח כָּל־בֶּן־נֵכָ֖ר לֹא־יֹ֥אכַל בּֽוֹ׃</TextFragment>
      </PasukFragment>
      <PasukStart id="pasuk_0:11:43" index="43" pasuk="מד"/>
      <PasukFragment pasuk_id="pasuk_0:11:43">
        <TextFragment>וְכָל־עֶ֥בֶד אִ֖ישׁ מִקְנַת־כָּ֑סֶף וּמַלְתָּ֣ה אֹת֔וֹ אָ֖ז יֹ֥אכַל בּֽוֹ׃</TextFragment>
      </PasukFragment>
      <PasukStart id="pasuk_0:11:44" index="44" pasuk="מה"/>
      <PasukFragment pasuk_id="pasuk_0:11:44">
        <TextFragment>תּוֹשָׁ֥ב וְשָׂכִ֖יר לֹא־יֹ֥אכַל בּֽוֹ׃</TextFragment>
      </PasukFragment>
      <PasukStart id="pasuk_0:11:45" index="45" pasuk="מו"/>
      <PasukFragment pasuk_id="pasuk_0:11:45">
        <TextFragment>בְּבַ֤יִת אֶחָד֙ יֵֽאָכֵ֔ל לֹֽא־תוֹצִ֧יא מִן־הַבַּ֛יִת מִן־הַבָּשָׂ֖ר ח֑וּצָה וְעֶ֖צֶם לֹ֥א תִשְׁבְּרוּ־בֽוֹ׃</TextFragment>
      </PasukFragment>
      <PasukStart id="pasuk_0:11:46" index="46" pasuk="מז"/>
      <PasukFragment pasuk_id="pasuk_0:11:46">
        <TextFragment>כָּל־עֲדַ֥ת יִשְׂרָאֵ֖ל יַֽעֲשׂ֥וּ אֹתֽוֹ׃</TextFragment>
      </PasukFragment>
      <PasukStart id="pasuk_0:11:47" index="47" pasuk="מח"/>
      <PasukFragment pasuk_id="pasuk_0:11:47">
        <TextFragment>וְכִֽי־יָג֨וּר אִתְּךָ֜ גֵּ֗ר וְעָ֣שָׂה פֶסַח֮ לַֽיהוָה֒ הִמּ֧וֹל ל֣וֹ כָל־זָכָ֗ר וְאָז֙ יִקְרַ֣ב לַֽעֲשֹׂת֔וֹ וְהָיָ֖ה כְּאֶזְרַ֣ח הָאָ֑רֶץ וְכָל־עָרֵ֖ל לֹֽא־יֹ֥אכַל בּֽוֹ׃</TextFragment>
      </PasukFragment>
      <PasukStart id="pasuk_0:11:48" index="48" pasuk="מט"/>
      <PasukFragment pasuk_id="pasuk_0:11:48">
        <TextFragment>תּוֹרָ֣ה אַחַ֔ת יִֽהְיֶ֖ה לָֽאֶזְרָ֑ח וְלַגֵּ֖ר הַגָּ֥ר בְּתֽוֹכְכֶֽם׃</TextFragment>
      </PasukFragment>
      <PasukStart id="pasuk_0:11:49" index="49" pasuk="נ"/>
      <PasukFragment pasuk_id="pasuk_0:11:49">
        <TextFragment>וַֽיַּעֲשׂ֖וּ כָּל־בְּנֵ֣י יִשְׂרָאֵ֑ל כַּֽאֲשֶׁ֨ר צִוָּ֧ה יְהוָ֛ה אֶת־מֹשֶׁ֥ה וְאֶֽת־אַהֲרֹ֖ן כֵּ֥ן עָשֽׂוּ׃ </TextFragment>
        <Setumah/>
      </PasukFragment>
      <PasukStart id="pasuk_0:11:50" index="50" pasuk="נא"/>
      <PasukFragment pasuk_id="pasuk_0:11:50">
        <TextFragment>וַיְהִ֕י בְּעֶ֖צֶם הַיּ֣וֹם הַזֶּ֑ה הוֹצִ֨יא יְהוָ֜ה אֶת־בְּנֵ֧י יִשְׂרָאֵ֛ל מֵאֶ֥רֶץ מִצְרַ֖יִם עַל־צִבְאֹתָֽם׃ </TextFragment>
        <Petuha/>
      </PasukFragment>
    </Perek>
    <Perek id="perek_0:12" index="12" perek="יג">
      <PasukStart id="pasuk_0:12:0" index="0" pasuk="א"/>
      <PasukFragment pasuk_id="pasuk_0:12:0">
        <TextFragment>וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃</TextFragment>
      </PasukFragment>
      <PasukStart id="pasuk_0:12:1" index="1" pasuk="ב"/>
      <PasukFragment pasuk_id="pasuk_0:12:1">
        <TextFragment>קַדֶּשׁ־לִ֨י כָל־בְּכ֜וֹר פֶּ֤טֶר כָּל־רֶ֨חֶם֙ בִּבְנֵ֣י יִשְׂרָאֵ֔ל בָּֽאָדָ֖ם וּבַבְּהֵמָ֑ה לִ֖י הֽוּא׃</TextFragment>
      </PasukFragment>
      <PasukStart id="pasuk_0:12:2" index="2" pasuk="ג"/>
      <PasukFragment pasuk_id="pasuk_0:12:2">
        <TextFragment>וַיֹּ֨אמֶר מֹשֶׁ֜ה אֶל־הָעָ֗ם זָכ֞וֹר אֶת־הַיּ֤וֹם הַזֶּה֙ אֲשֶׁ֨ר יְצָאתֶ֤ם מִמִּצְרַ֨יִם֙ מִבֵּ֣ית עֲבָדִ֔ים כִּ֚י בְּחֹ֣זֶק יָ֔ד הוֹצִ֧יא יְהוָ֛ה אֶתְכֶ֖ם מִזֶּ֑ה וְלֹ֥א יֵֽאָכֵ֖ל חָמֵֽץ׃</TextFragment>
      </PasukFragment>
      <PasukStart id="pasuk_0:12:3" index="3" pasuk="ד"/>
      <PasukFragment pasuk_id="pasuk_0:12:3">
        <TextFragment>הַיּ֖וֹם אַתֶּ֣ם יֹֽצְאִ֑ים בְּחֹ֖דֶשׁ הָֽאָבִֽיב׃</TextFragment>
      </PasukFragment>
      <PasukStart id="pasuk_0:12:4" index="4" pasuk="ה"/>
      <PasukFragment pasuk_id="pasuk_0:12:4">
        <TextFragment>וְהָיָ֣ה כִֽי־יְבִֽיאֲךָ֣ יְהוָ֡ה אֶל־אֶ֣רֶץ הַֽ֠כְּנַעֲנִי וְהַֽחִתִּ֨י וְהָֽאֱמֹרִ֜י וְהַֽחִוִּ֣י וְהַיְבוּסִ֗י אֲשֶׁ֨ר נִשְׁבַּ֤ע לַֽאֲבֹתֶ֨יךָ֙ לָ֣תֶת לָ֔ךְ אֶ֛רֶץ זָבַ֥ת חָלָ֖ב וּדְבָ֑שׁ וְעָֽבַדְתָּ֛ אֶת־הָֽעֲבֹדָ֥ה הַזֹּ֖את בַּחֹ֥דֶשׁ הַזֶּֽה׃</TextFragment>
      </PasukFragment>
      <PasukStart id="pasuk_0:12:5" index="5" pasuk="ו"/>
      <PasukFragment pasuk_id="pasuk_0:12:5">
        <TextFragment>שִׁבְעַ֥ת יָמִ֖ים תֹּאכַ֣ל מַצֹּ֑ת וּבַיּוֹם֙ הַשְּׁבִיעִ֔י חַ֖ג לַֽיהוָֽה׃</TextFragment>
      </PasukFragment>
      <PasukStart id="pasuk_0:12:6" index="6" pasuk="ז"/>
      <PasukFragment pasuk_id="pasuk_0:12:6">
        <TextFragment>מַצּוֹת֙ יֵֽאָכֵ֔ל אֵ֖ת שִׁבְעַ֣ת הַיָּמִ֑ים וְלֹֽא־יֵרָאֶ֨ה לְךָ֜ חָמֵ֗ץ וְלֹֽא־יֵרָאֶ֥ה לְךָ֛ שְׂאֹ֖ר בְּכָל־גְּבֻלֶֽךָ׃</TextFragment>
      </PasukFragment>
      <PasukStart id="pasuk_0:12:7" index="7" pasuk="ח"/>
      <PasukFragment pasuk_id="pasuk_0:12:7">
        <TextFragment>וְהִגַּדְתָּ֣ לְבִנְךָ֔ בַּיּ֥וֹם הַה֖וּא לֵאמֹ֑ר בַּֽעֲב֣וּר זֶ֗ה עָשָׂ֤ה יְהוָה֙ לִ֔י בְּצֵאתִ֖י מִמִּצְרָֽיִם׃</TextFragment>
      </PasukFragment>
      <PasukStart id="pasuk_0:12:8" index="8" pasuk="ט"/>
      <PasukFragment pasuk_id="pasuk_0:12:8">
        <TextFragment>וְהָיָה֩ לְךָ֨ לְא֜וֹת עַל־יָֽדְךָ֗ וּלְזִכָּרוֹן֙ בֵּ֣ין עֵינֶ֔יךָ לְמַ֗עַן תִּֽהְיֶ֛ה תּוֹרַ֥ת יְהוָ֖ה בְּפִ֑יךָ כִּ֚י בְּיָ֣ד חֲזָקָ֔ה הוֹצִֽאֲךָ֥ יְהוָ֖ה מִמִּצְרָֽיִם׃</TextFragment>
      </PasukFragment>
      <PasukStart id="pasuk_0:12:9" index="9" pasuk="י"/>
      <PasukFragment pasuk_id="pasuk_0:12:9">
        <TextFragment>וְשָֽׁמַרְתָּ֛ אֶת־הַחֻקָּ֥ה הַזֹּ֖את לְמֽוֹעֲדָ֑הּ מִיָּמִ֖ים יָמִֽימָה׃ </TextFragment>
        <Petuha/>
      </PasukFragment>
      <PasukStart id="pasuk_0:12:10" index="10" pasuk="יא"/>
      <PasukFragment pasuk_id="pasuk_0:12:10">
        <TextFragment>וְהָיָ֞ה כִּֽי־יְבִֽאֲךָ֤ יְהוָה֙ אֶל־אֶ֣רֶץ הַֽכְּנַעֲנִ֔י כַּֽאֲשֶׁ֛ר נִשְׁבַּ֥ע לְךָ֖ וְלַֽאֲבֹתֶ֑יךָ וּנְתָנָ֖הּ לָֽךְ׃</TextFragment>
      </PasukFragment>
      <PasukStart id="pasuk_0:12:11" index="11" pasuk="יב"/>
      <PasukFragment pasuk_id="pasuk_0:12:11">
        <TextFragment>וְהַֽעֲבַרְתָּ֥ כָל־פֶּֽטֶר־רֶ֖חֶם לַֽיהוָ֑ה וְכָל־פֶּ֣טֶר ׀ שֶׁ֣גֶר בְּהֵמָ֗ה אֲשֶׁ֨ר יִֽהְיֶ֥ה לְךָ֛ הַזְּכָרִ֖ים לַֽיהוָֽה׃</TextFragment>
      </PasukFragment>
      <PasukStart id="pasuk_0:12:12" index="12" pasuk="יג"/>
      <PasukFragment pasuk_id="pasuk_0:12:12">
        <TextFragment>וְכָל־פֶּ֤טֶר חֲמֹר֙ תִּפְדֶּ֣ה בְשֶׂ֔ה וְאִם־לֹ֥א תִפְדֶּ֖ה וַֽעֲרַפְתּ֑וֹ וְכֹ֨ל בְּכ֥וֹר אָדָ֛ם בְּבָנֶ֖יךָ תִּפְדֶּֽה׃</TextFragment>
      </PasukFragment>
      <PasukStart id="pasuk_0:12:13" index="13" pasuk="יד"/>
      <PasukFragment pasuk_id="pasuk_0:12:13">
        <TextFragment>וְהָיָ֞ה כִּֽי־יִשְׁאָלְךָ֥ בִנְךָ֛ מָחָ֖ר לֵאמֹ֣ר מַה־זֹּ֑את וְאָֽמַרְתָּ֣ אֵלָ֔יו בְּחֹ֣זֶק יָ֗ד הֽוֹצִיאָ֧נוּ יְהוָ֛ה מִמִּצְרַ֖יִם מִבֵּ֥ית עֲבָדִֽים׃</TextFragment>
      </PasukFragment>
      <PasukStart id="pasuk_0:12:14" index="14" pasuk="טו"/>
      <PasukFragment pasuk_id="pasuk_0:12:14">
        <TextFragment>וַיְהִ֗י כִּֽי־הִקְשָׁ֣ה פַרְעֹה֮ לְשַׁלְּחֵנוּ֒ וַיַּֽהֲרֹ֨ג יְהוָ֤ה כָּל־בְּכוֹר֙ בְּאֶ֣רֶץ מִצְרַ֔יִם מִבְּכֹ֥ר אָדָ֖ם וְעַד־בְּכ֣וֹר בְּהֵמָ֑ה עַל־כֵּן֩ אֲנִ֨י זֹבֵ֜חַ לַֽיהוָ֗ה כָּל־פֶּ֤טֶר רֶ֨חֶם֙ הַזְּכָרִ֔ים וְכָל־בְּכ֥וֹר בָּנַ֖י אֶפְדֶּֽה׃</TextFragment>
      </PasukFragment>
      <PasukStart id="pasuk_0:12:15" index="15" pasuk="טז"/>
      <PasukFragment pasuk_id="pasuk_0:12:15">
        <TextFragment>וְהָיָ֤ה לְאוֹת֙ עַל־יָ֣דְכָ֔ה וּלְטֽוֹטָפֹ֖ת בֵּ֣ין עֵינֶ֑יךָ כִּ֚י בְּחֹ֣זֶק יָ֔ד הֽוֹצִיאָ֥נוּ יְהוָ֖ה מִמִּצְרָֽיִם׃ </TextFragment>
        <Setumah/>
      </PasukFragment>
      <PasukStart id="pasuk_0:12:16" index="16" pasuk="יז"/>
      <PasukFragment pasuk_id="pasuk_0:12:16">
        <TextFragment>וַיְהִ֗י בְּשַׁלַּ֣ח פַּרְעֹה֮ אֶת־הָעָם֒ וְלֹֽא־נָחָ֣ם אֱלֹהִ֗ים דֶּ֚רֶךְ אֶ֣רֶץ פְּלִשְׁתִּ֔ים כִּ֥י קָר֖וֹב ה֑וּא כִּ֣י ׀ אָמַ֣ר אֱלֹהִ֗ים פֶּֽן־יִנָּחֵ֥ם הָעָ֛ם בִּרְאֹתָ֥ם מִלְחָמָ֖ה וְשָׁ֥בוּ מִצְרָֽיְמָה׃</TextFragment>
      </PasukFragment>
      <PasukStart id="pasuk_0:12:17" index="17" pasuk="יח"/>
      <PasukFragment pasuk_id="pasuk_0:12:17">
        <TextFragment>וַיַּסֵּ֨ב אֱלֹהִ֧ים ׀ אֶת־הָעָ֛ם דֶּ֥רֶךְ הַמִּדְבָּ֖ר יַם־ס֑וּף וַֽחֲמֻשִׁ֛ים עָל֥וּ בְנֵֽי־יִשְׂרָאֵ֖ל מֵאֶ֥רֶץ מִצְרָֽיִם׃</TextFragment>
      </PasukFragment>
      <PasukStart id="pasuk_0:12:18" index="18" pasuk="יט"/>
      <PasukFragment pasuk_id="pasuk_0:12:18">
        <TextFragment>וַיִּקַּ֥ח מֹשֶׁ֛ה אֶת־עַצְמ֥וֹת יוֹסֵ֖ף עִמּ֑וֹ כִּי֩ הַשְׁבֵּ֨עַ הִשְׁבִּ֜יעַ אֶת־בְּנֵ֤י יִשְׂרָאֵל֙ לֵאמֹ֔ר פָּקֹ֨ד יִפְקֹ֤ד אֱלֹהִים֙ אֶתְכֶ֔ם וְהַֽעֲלִיתֶ֧ם אֶת־עַצְמֹתַ֛י מִזֶּ֖ה אִתְּכֶֽם׃</TextFragment>
      </PasukFragment>
      <PasukStart id="pasuk_0:12:19" index="19" pasuk="כ"/>
      <PasukFragment pasuk_id="pasuk_0:12:19">
        <TextFragment>וַיִּסְע֖וּ מִסֻּכֹּ֑ת וַיַּֽחֲנ֣וּ בְאֵתָ֔ם בִּקְצֵ֖ה הַמִּדְבָּֽר׃</TextFragment>
      </PasukFragment>
      <PasukStart id="pasuk_0:12:20" index="20" pasuk="כא"/>
      <PasukFragment pasuk_id="pasuk_0:12:20">
        <TextFragment>וַֽיהוָ֡ה הֹלֵךְ֩ לִפְנֵיהֶ֨ם יוֹמָ֜ם בְּעַמּ֤וּד עָנָן֙ לַנְחֹתָ֣ם הַדֶּ֔רֶךְ וְלַ֛יְלָה בְּעַמּ֥וּד אֵ֖שׁ לְהָאִ֣יר לָהֶ֑ם לָלֶ֖כֶת יוֹמָ֥ם וָלָֽיְלָה׃</TextFragment>
      </PasukFragment>
      <PasukStart id="pasuk_0:12:21" index="21" pasuk="כב"/>
      <PasukFragment pasuk_id="pasuk_0:12:21">
        <TextFragment>לֹֽא־יָמִ֞ישׁ עַמּ֤וּד הֶֽעָנָן֙ יוֹמָ֔ם וְעַמּ֥וּד הָאֵ֖שׁ לָ֑יְלָה לִפְנֵ֖י הָעָֽם׃ </TextFragment>
        <Petuha/>
      </PasukFragment>
    </Perek>
    <Perek id="perek_0:13" index="13" perek="יד">
      <PasukStart id="pasuk_0:13:0" index="0" pasuk="א"/>
      <PasukFragment pasuk_id="pasuk_0:13:0">
        <TextFragment>וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃</TextFragment>
      </PasukFragment>
      <PasukStart id="pasuk_0:13:1" index="1" pasuk="ב"/>
      <PasukFragment pasuk_id="pasuk_0:13:1">
        <TextFragment>דַּבֵּר֮ אֶל־בְּנֵ֣י יִשְׂרָאֵל֒ וְיָשֻׁ֗בוּ וְיַֽחֲנוּ֙ לִפְנֵי֙ פִּ֣י הַֽחִירֹ֔ת בֵּ֥ין מִגְדֹּ֖ל וּבֵ֣ין הַיָּ֑ם לִפְנֵי֙ בַּ֣עַל צְפֹ֔ן נִכְח֥וֹ תַֽחֲנ֖וּ עַל־הַיָּֽם׃</TextFragment>
      </PasukFragment>
      <PasukStart id="pasuk_0:13:2" index="2" pasuk="ג"/>
      <PasukFragment pasuk_id="pasuk_0:13:2">
        <TextFragment>וְאָמַ֤ר פַּרְעֹה֙ לִבְנֵ֣י יִשְׂרָאֵ֔ל נְבֻכִ֥ים הֵ֖ם בָּאָ֑רֶץ סָגַ֥ר עֲלֵיהֶ֖ם הַמִּדְבָּֽר׃</TextFragment>
      </PasukFragment>
      <PasukStart id="pasuk_0:13:3" index="3" pasuk="ד"/>
      <PasukFragment pasuk_id="pasuk_0:13:3">
        <TextFragment>וְחִזַּקְתִּ֣י אֶת־לֵב־פַּרְעֹה֮ וְרָדַ֣ף אַֽחֲרֵיהֶם֒ וְאִכָּֽבְדָ֤ה בְּפַרְעֹה֙ וּבְכָל־חֵיל֔וֹ וְיָֽדְע֥וּ מִצְרַ֖יִם כִּֽי־אֲנִ֣י יְהוָ֑ה וַיַּֽעֲשׂוּ־כֵֽן׃</TextFragment>
      </PasukFragment>
      <PasukStart id="pasuk_0:13:4" index="4" pasuk="ה"/>
      <PasukFragment pasuk_id="pasuk_0:13:4">
        <TextFragment>וַיֻּגַּד֙ לְמֶ֣לֶךְ מִצְרַ֔יִם כִּ֥י בָרַ֖ח הָעָ֑ם וַ֠יֵּֽהָפֵךְ לְבַ֨ב פַּרְעֹ֤ה וַֽעֲבָדָיו֙ אֶל־הָעָ֔ם וַיֹּֽאמְרוּ֙ מַה־זֹּ֣את עָשִׂ֔ינוּ כִּֽי־שִׁלַּ֥חְנוּ אֶת־יִשְׂרָאֵ֖ל מֵֽעָבְדֵֽנוּ׃</TextFragment>
      </PasukFragment>
      <PasukStart id="pasuk_0:13:5" index="5" pasuk="ו"/>
      <PasukFragment pasuk_id="pasuk_0:13:5">
        <TextFragment>וַיֶּאְסֹ֖ר אֶת־רִכְבּ֑וֹ וְאֶת־עַמּ֖וֹ לָקַ֥ח עִמּֽוֹ׃</TextFragment>
      </PasukFragment>
      <PasukStart id="pasuk_0:13:6" index="6" pasuk="ז"/>
      <PasukFragment pasuk_id="pasuk_0:13:6">
        <TextFragment>וַיִּקַּ֗ח שֵׁשׁ־מֵא֥וֹת רֶ֨כֶב֙ בָּח֔וּר וְכֹ֖ל רֶ֣כֶב מִצְרָ֑יִם וְשָֽׁלִשִׁ֖ם עַל־כֻּלּֽוֹ׃</TextFragment>
      </PasukFragment>
      <PasukStart id="pasuk_0:13:7" index="7" pasuk="ח"/>
      <PasukFragment pasuk_id="pasuk_0:13:7">
        <TextFragment>וַיְחַזֵּ֣ק יְהוָ֗ה אֶת־לֵ֤ב פַּרְעֹה֙ מֶ֣לֶךְ מִצְרַ֔יִם וַיִּרְדֹּ֕ף אַֽחֲרֵ֖י בְּנֵ֣י יִשְׂרָאֵ֑ל וּבְנֵ֣י יִשְׂרָאֵ֔ל יֹֽצְאִ֖ים בְּיָ֥ד רָמָֽה׃</TextFragment>
      </PasukFragment>
      <PasukStart id="pasuk_0:13:8" index="8" pasuk="ט"/>
      <PasukFragment pasuk_id="pasuk_0:13:8">
        <TextFragment>וַיִּרְדְּפ֨וּ מִצְרַ֜יִם אַֽחֲרֵיהֶ֗ם וַיַּשִּׂ֤יגוּ אוֹתָם֙ חֹנִ֣ים עַל־הַיָּ֔ם כָּל־סוּס֙ רֶ֣כֶב פַּרְעֹ֔ה וּפָֽרָשָׁ֖יו וְחֵיל֑וֹ עַל־פִּי֙ הַֽחִירֹ֔ת לִפְנֵ֖י בַּ֥עַל צְפֹֽן׃</TextFragment>
      </PasukFragment>
      <PasukStart id="pasuk_0:13:9" index="9" pasuk="י"/>
      <PasukFragment pasuk_id="pasuk_0:13:9">
        <TextFragment>וּפַרְעֹ֖ה הִקְרִ֑יב וַיִּשְׂאוּ֩ בְנֵֽי־יִשְׂרָאֵ֨ל אֶת־עֵֽינֵיהֶ֜ם וְהִנֵּ֥ה מִצְרַ֣יִם ׀ נֹסֵ֣עַ אַֽחֲרֵיהֶ֗ם וַיִּֽירְאוּ֙ מְאֹ֔ד וַיִּצְעֲק֥וּ בְנֵֽי־יִשְׂרָאֵ֖ל אֶל־יְהוָֽה׃</TextFragment>
      </PasukFragment>
      <PasukStart id="pasuk_0:13:10" index="10" pasuk="יא"/>
      <PasukFragment pasuk_id="pasuk_0:13:10">
        <TextFragment>וַיֹּֽאמְרוּ֮ אֶל־מֹשֶׁה֒ הֲֽמִבְּלִ֤י אֵין־קְבָרִים֙ בְּמִצְרַ֔יִם לְקַחְתָּ֖נוּ לָמ֣וּת בַּמִּדְבָּ֑ר מַה־זֹּאת֙ עָשִׂ֣יתָ לָּ֔נוּ לְהֽוֹצִיאָ֖נוּ מִמִּצְרָֽיִם׃</TextFragment>
      </PasukFragment>
      <PasukStart id="pasuk_0:13:11" index="11" pasuk="יב"/>
      <PasukFragment pasuk_id="pasuk_0:13:11">
        <TextFragment>הֲלֹא־זֶ֣ה הַדָּבָ֗ר אֲשֶׁר֩ דִּבַּ֨רְנוּ אֵלֶ֤יךָ בְמִצְרַ֨יִם֙ לֵאמֹ֔ר חֲדַ֥ל מִמֶּ֖נּוּ וְנַֽעַבְדָ֣ה אֶת־מִצְרָ֑יִם כִּ֣י ט֥וֹב לָ֨נוּ֙ עֲבֹ֣ד אֶת־מִצְרַ֔יִם מִמֻּתֵ֖נוּ בַּמִּדְבָּֽר׃</TextFragment>
      </PasukFragment>
      <PasukStart id="pasuk_0:13:12" index="12" pasuk="יג"/>
      <PasukFragment pasuk_id="pasuk_0:13:12">
        <TextFragment>וַיֹּ֨אמֶר מֹשֶׁ֣ה אֶל־הָעָם֮ אַל־תִּירָאוּ֒ הִֽתְיַצְּב֗וּ וּרְאוּ֙ אֶת־יְשׁוּעַ֣ת יְהוָ֔ה אֲשֶׁר־יַֽעֲשֶׂ֥ה לָכֶ֖ם הַיּ֑וֹם כִּ֗י אֲשֶׁ֨ר רְאִיתֶ֤ם אֶת־מִצְרַ֨יִם֙ הַיּ֔וֹם לֹ֥א תֹסִ֛פוּ לִרְאֹתָ֥ם ע֖וֹד עַד־עוֹלָֽם׃</TextFragment>
      </PasukFragment>
      <PasukStart id="pasuk_0:13:13" index="13" pasuk="יד"/>
      <PasukFragment pasuk_id="pasuk_0:13:13">
        <TextFragment>יְהוָ֖ה יִלָּחֵ֣ם לָכֶ֑ם וְאַתֶּ֖ם תַּֽחֲרִשֽׁוּן׃ </TextFragment>
        <Petuha/>
      </PasukFragment>
      <PasukStart id="pasuk_0:13:14" index="14" pasuk="טו"/>
      <PasukFragment pasuk_id="pasuk_0:13:14">
        <TextFragment>וַיֹּ֤אמֶר יְהוָה֙ אֶל־מֹשֶׁ֔ה מַה־תִּצְעַ֖ק אֵלָ֑י דַּבֵּ֥ר אֶל־בְּנֵֽי־יִשְׂרָאֵ֖ל וְיִסָּֽעוּ׃</TextFragment>
      </PasukFragment>
      <PasukStart id="pasuk_0:13:15" index="15" pasuk="טז"/>
      <PasukFragment pasuk_id="pasuk_0:13:15">
        <TextFragment>וְאַתָּ֞ה הָרֵ֣ם אֶֽת־מַטְּךָ֗ וּנְטֵ֧ה אֶת־יָֽדְךָ֛ עַל־הַיָּ֖ם וּבְקָעֵ֑הוּ וְיָבֹ֧אוּ בְנֵֽי־יִשְׂרָאֵ֛ל בְּת֥וֹךְ הַיָּ֖ם בַּיַּבָּשָֽׁה׃</TextFragment>
      </PasukFragment>
      <PasukStart id="pasuk_0:13:16" index="16" pasuk="יז"/>
      <PasukFragment pasuk_id="pasuk_0:13:16">
        <TextFragment>וַֽאֲנִ֗י הִנְנִ֤י מְחַזֵּק֙ אֶת־לֵ֣ב מִצְרַ֔יִם וְיָבֹ֖אוּ אַֽחֲרֵיהֶ֑ם וְאִכָּֽבְדָ֤ה בְּפַרְעֹה֙ וּבְכָל־חֵיל֔וֹ בְּרִכְבּ֖וֹ וּבְפָֽרָשָֽׁיו׃</TextFragment>
      </PasukFragment>
      <PasukStart id="pasuk_0:13:17" index="17" pasuk="יח"/>
      <PasukFragment pasuk_id="pasuk_0:13:17">
        <TextFragment>וְיָֽדְע֥וּ מִצְרַ֖יִם כִּֽי־אֲנִ֣י יְהוָ֑ה בְּהִכָּֽבְדִ֣י בְּפַרְעֹ֔ה בְּרִכְבּ֖וֹ וּבְפָֽרָשָֽׁיו׃</TextFragment>
      </PasukFragment>
      <PasukStart id="pasuk_0:13:18" index="18" pasuk="יט"/>
      <PasukFragment pasuk_id="pasuk_0:13:18">
        <TextFragment>וַיִּסַּ֞ע מַלְאַ֣ךְ הָֽאֱלֹהִ֗ים הַֽהֹלֵךְ֙ לִפְנֵי֙ מַֽחֲנֵ֣ה יִשְׂרָאֵ֔ל וַיֵּ֖לֶךְ מֵאַֽחֲרֵיהֶ֑ם וַיִּסַּ֞ע עַמּ֤וּד הֶֽעָנָן֙ מִפְּנֵיהֶ֔ם וַֽיַּעֲמֹ֖ד מֵאַֽחֲרֵיהֶֽם׃</TextFragment>
      </PasukFragment>
      <PasukStart id="pasuk_0:13:19" index="19" pasuk="כ"/>
      <PasukFragment pasuk_id="pasuk_0:13:19">
        <TextFragment>וַיָּבֹ֞א בֵּ֣ין ׀ מַֽחֲנֵ֣ה מִצְרַ֗יִם וּבֵין֙ מַֽחֲנֵ֣ה יִשְׂרָאֵ֔ל וַיְהִ֤י הֶֽעָנָן֙ וְהַחֹ֔שֶׁךְ וַיָּ֖אֶר אֶת־הַלָּ֑יְלָה וְלֹֽא־קָרַ֥ב זֶ֛ה אֶל־זֶ֖ה כָּל־הַלָּֽיְלָה׃</TextFragment>
      </PasukFragment>
      <PasukStart id="pasuk_0:13:20" index="20" pasuk="כא"/>
      <PasukFragment pasuk_id="pasuk_0:13:20">
        <TextFragment>וַיֵּ֨ט מֹשֶׁ֣ה אֶת־יָדוֹ֮ עַל־הַיָּם֒ וַיּ֣וֹלֶךְ יְהוָ֣ה ׀ אֶת־הַ֠יָּם בְּר֨וּחַ קָדִ֤ים עַזָּה֙ כָּל־הַלַּ֔יְלָה וַיָּ֥שֶׂם אֶת־הַיָּ֖ם לֶחָֽרָבָ֑ה וַיִּבָּֽקְע֖וּ הַמָּֽיִם׃</TextFragment>
      </PasukFragment>
      <PasukStart id="pasuk_0:13:21" index="21" pasuk="כב"/>
      <PasukFragment pasuk_id="pasuk_0:13:21">
        <TextFragment>וַיָּבֹ֧אוּ בְנֵֽי־יִשְׂרָאֵ֛ל בְּת֥וֹךְ הַיָּ֖ם בַּיַּבָּשָׁ֑ה וְהַמַּ֤יִם לָהֶם֙ חוֹמָ֔ה מִֽימִינָ֖ם וּמִשְּׂמֹאלָֽם׃</TextFragment>
      </PasukFragment>
      <PasukStart id="pasuk_0:13:22" index="22" pasuk="כג"/>
      <PasukFragment pasuk_id="pasuk_0:13:22">
        <TextFragment>וַיִּרְדְּפ֤וּ מִצְרַ֨יִם֙ וַיָּבֹ֣אוּ אַֽחֲרֵיהֶ֔ם כֹּ֚ל ס֣וּס פַּרְעֹ֔ה רִכְבּ֖וֹ וּפָֽרָשָׁ֑יו אֶל־תּ֖וֹךְ הַיָּֽם׃</TextFragment>
      </PasukFragment>
      <PasukStart id="pasuk_0:13:23" index="23" pasuk="כד"/>
      <PasukFragment pasuk_id="pasuk_0:13:23">
        <TextFragment>וַֽיְהִי֙ בְּאַשְׁמֹ֣רֶת הַבֹּ֔קֶר וַיַּשְׁקֵ֤ף יְהוָה֙ אֶל־מַֽחֲנֵ֣ה מִצְרַ֔יִם בְּעַמּ֥וּד אֵ֖שׁ וְעָנָ֑ן וַיָּ֕הָם אֵ֖ת מַֽחֲנֵ֥ה מִצְרָֽיִם׃</TextFragment>
      </PasukFragment>
      <PasukStart id="pasuk_0:13:24" index="24" pasuk="כה"/>
      <PasukFragment pasuk_id="pasuk_0:13:24">
        <TextFragment>וַיָּ֗סַר אֵ֚ת אֹפַ֣ן מַרְכְּבֹתָ֔יו וַֽיְנַהֲגֵ֖הוּ בִּכְבֵדֻ֑ת וַיֹּ֣אמֶר מִצְרַ֗יִם אָנ֨וּסָה֙ מִפְּנֵ֣י יִשְׂרָאֵ֔ל כִּ֣י יְהוָ֔ה נִלְחָ֥ם לָהֶ֖ם בְּמִצְרָֽיִם׃ </TextFragment>
        <Petuha/>
      </PasukFragment>
      <PasukStart id="pasuk_0:13:25" index="25" pasuk="כו"/>
      <PasukFragment pasuk_id="pasuk_0:13:25">
        <TextFragment>וַיֹּ֤אמֶר יְהוָה֙ אֶל־מֹשֶׁ֔ה נְטֵ֥ה אֶת־יָֽדְךָ֖ עַל־הַיָּ֑ם וְיָשֻׁ֤בוּ הַמַּ֨יִם֙ עַל־מִצְרַ֔יִם עַל־רִכְבּ֖וֹ וְעַל־פָּֽרָשָֽׁיו׃</TextFragment>
      </PasukFragment>
      <PasukStart id="pasuk_0:13:26" index="26" pasuk="כז"/>
      <PasukFragment pasuk_id="pasuk_0:13:26">
        <TextFragment>וַיֵּט֩ מֹשֶׁ֨ה אֶת־יָד֜וֹ עַל־הַיָּ֗ם וַיָּ֨שָׁב הַיָּ֜ם לִפְנ֥וֹת בֹּ֨קֶר֙ לְאֵ֣יתָנ֔וֹ וּמִצְרַ֖יִם נָסִ֣ים לִקְרָאת֑וֹ וַיְנַעֵ֧ר יְהוָ֛ה אֶת־מִצְרַ֖יִם בְּת֥וֹךְ הַיָּֽם׃</TextFragment>
      </PasukFragment>
      <PasukStart id="pasuk_0:13:27" index="27" pasuk="כח"/>
      <PasukFragment pasuk_id="pasuk_0:13:27">
        <TextFragment>וַיָּשֻׁ֣בוּ הַמַּ֗יִם וַיְכַסּ֤וּ אֶת־הָרֶ֨כֶב֙ וְאֶת־הַפָּ֣רָשִׁ֔ים לְכֹל֙ חֵ֣יל פַּרְעֹ֔ה הַבָּאִ֥ים אַֽחֲרֵיהֶ֖ם בַּיָּ֑ם לֹֽא־נִשְׁאַ֥ר בָּהֶ֖ם עַד־אֶחָֽד׃</TextFragment>
      </PasukFragment>
      <PasukStart id="pasuk_0:13:28" index="28" pasuk="כט"/>
      <PasukFragment pasuk_id="pasuk_0:13:28">
        <TextFragment>וּבְנֵ֧י יִשְׂרָאֵ֛ל הָֽלְכ֥וּ בַיַּבָּשָׁ֖ה בְּת֣וֹךְ הַיָּ֑ם וְהַמַּ֤יִם לָהֶם֙ חֹמָ֔ה מִֽימִינָ֖ם וּמִשְּׂמֹאלָֽם׃</TextFragment>
      </PasukFragment>
      <PasukStart id="pasuk_0:13:29" index="29" pasuk="ל"/>
      <PasukFragment pasuk_id="pasuk_0:13:29">
        <TextFragment>וַיּ֨וֹשַׁע יְהוָ֜ה בַּיּ֥וֹם הַה֛וּא אֶת־יִשְׂרָאֵ֖ל מִיַּ֣ד מִצְרָ֑יִם וַיַּ֤רְא יִשְׂרָאֵל֙ אֶת־מִצְרַ֔יִם מֵ֖ת עַל־שְׂפַ֥ת הַיָּֽם׃</TextFragment>
      </PasukFragment>
      <PasukStart id="pasuk_0:13:30" index="30" pasuk="לא"/>
      <PasukFragment pasuk_id="pasuk_0:13:30">
        <TextFragment>וַיַּ֨רְא יִשְׂרָאֵ֜ל אֶת־הַיָּ֣ד הַגְּדֹלָ֗ה אֲשֶׁ֨ר עָשָׂ֤ה יְהוָה֙ בְּמִצְרַ֔יִם וַיִּֽירְא֥וּ הָעָ֖ם אֶת־יְהוָ֑ה וַֽיַּאֲמִ֨ינוּ֙ בַּֽיהוָ֔ה וּבְמֹשֶׁ֖ה עַבְדּֽוֹ׃ </TextFragment>
        <ShiratHayamLineBreak/>
        <SeferEnd/>
      </PasukFragment>
    </Perek>
    <Perek id="perek_0:14" index="14" perek="טו">
      <PasukStart id="pasuk_0:14:0" index="0" pasuk="א"/>
      <PasukFragment pasuk_id="pasuk_0:14:0">
        <TextFragment>אָ֣ז יָשִֽׁיר־מֹשֶׁה֩ וּבְנֵ֨י יִשְׂרָאֵ֜ל אֶת־הַשִּׁירָ֤ה הַזֹּאת֙ לַֽיהוָ֔ה וַיֹּֽאמְר֖וּ </TextFragment>
        <ShiratHayamLineBreak/>
      </PasukFragment>
      <PasukStart id="pasuk_0:14:1" index="1" pasuk="ב"/>
      <PasukFragment pasuk_id="pasuk_0:14:1">
        <TextFragment>עָזִּ֤י וְזִמְרָת֙ יָ֔הּ וַֽיְהִי־לִ֖י </TextFragment>
        <ShiratHayamLineBreak/>
      </PasukFragment>
      <PasukStart id="pasuk_0:14:2" index="2" pasuk="ג"/>
      <PasukFragment pasuk_id="pasuk_0:14:2">
        <TextFragment>יְהוָ֖ה אִ֣ישׁ מִלְחָמָ֑ה יְהוָ֖ה </TextFragment>
        <ShiratHayamLineBreak/>
      </PasukFragment>
      <PasukStart id="pasuk_0:14:3" index="3" pasuk="ד"/>
      <PasukFragment pasuk_id="pasuk_0:14:3">
        <TextFragment>מַרְכְּבֹ֥ת פַּרְעֹ֛ה וְחֵיל֖וֹ יָרָ֣ה בַיָּ֑ם </TextFragment>
        <Setumah/>
        <TextFragment> וּמִבְחַ֥ר </TextFragment>
        <ShiratHayamLineBreak/>
      </PasukFragment>
      <PasukStart id="pasuk_0:14:4" index="4" pasuk="ה"/>
      <PasukFragment pasuk_id="pasuk_0:14:4">
        <TextFragment>תְּהֹמֹ֖ת יְכַסְיֻ֑מוּ יָֽרְד֥וּ בִמְצוֹלֹ֖ת כְּמוֹ־ </TextFragment>
        <ShiratHayamLineBreak/>
      </PasukFragment>
      <PasukStart id="pasuk_0:14:5" index="5" pasuk="ו"/>
      <PasukFragment pasuk_id="pasuk_0:14:5">
        <TextFragment>יְמִֽינְךָ֣ יְהוָ֔ה נֶאְדָּרִ֖י בַּכֹּ֑חַ </TextFragment>
        <Setumah/>
        <TextFragment> יְמִֽינְךָ֥ </TextFragment>
        <ShiratHayamLineBreak/>
      </PasukFragment>
      <PasukStart id="pasuk_0:14:6" index="6" pasuk="ז"/>
      <PasukFragment pasuk_id="pasuk_0:14:6">
        <TextFragment>וּבְרֹ֥ב גְּאֽוֹנְךָ֖ תַּֽהֲרֹ֣ס </TextFragment>
        <ShiratHayamLineBreak/>
      </PasukFragment>
      <PasukStart id="pasuk_0:14:7" index="7" pasuk="ח"/>
      <PasukFragment pasuk_id="pasuk_0:14:7">
        <TextFragment>וּבְר֤וּחַ </TextFragment>
        <ShiratHayamLineBreak/>
      </PasukFragment>
      <PasukStart id="pasuk_0:14:8" index="8" pasuk="ט"/>
      <PasukFragment pasuk_id="pasuk_0:14:8">
        <TextFragment>אָמַ֥ר </TextFragment>
        <ShiratHayamLineBreak/>
      </PasukFragment>
      <PasukStart id="pasuk_0:14:9" index="9" pasuk="י"/>
      <PasukFragment pasuk_id="pasuk_0:14:9">
        <TextFragment>נָשַׁ֥פְתָּ </TextFragment>
        <ShiratHayamLineBreak/>
      </PasukFragment>
      <PasukStart id="pasuk_0:14:10" index="10" pasuk="יא"/>
      <PasukFragment pasuk_id="pasuk_0:14:10">
        <TextFragment>מִֽי־כָמֹ֤כָה בָּֽאֵלִם֙ יְהוָ֔ה </TextFragment>
        <Setumah/>
        <TextFragment> מִ֥י </TextFragment>
        <ShiratHayamLineBreak/>
      </PasukFragment>
      <PasukStart id="pasuk_0:14:11" index="11" pasuk="יב"/>
      <PasukFragment pasuk_id="pasuk_0:14:11">
        <TextFragment>נָטִ֨יתָ֙ יְמִ֣ינְךָ֔ תִּבְלָעֵ֖מוֹ אָֽרֶץ׃ </TextFragment>
        <Setumah/>
      </PasukFragment>
      <PasukStart id="pasuk_0:14:12" index="12" pasuk="יג"/>
      <PasukFragment pasuk_id="pasuk_0:14:12">
        <TextFragment>נָחִ֥יתָ </TextFragment>
        <ShiratHayamLineBreak/>
      </PasukFragment>
      <PasukStart id="pasuk_0:14:13" index="13" pasuk="יד"/>
      <PasukFragment pasuk_id="pasuk_0:14:13">
        <TextFragment>שָֽׁמְע֥וּ עַמִּ֖ים יִרְגָּז֑וּן </TextFragment>
        <Setumah/>
        <TextFragment> חִ֣יל </TextFragment>
        <ShiratHayamLineBreak/>
      </PasukFragment>
      <PasukStart id="pasuk_0:14:14" index="14" pasuk="טו"/>
      <PasukFragment pasuk_id="pasuk_0:14:14">
        <TextFragment>אָ֤ז נִבְהֲלוּ֙ אַלּוּפֵ֣י </TextFragment>
        <ShiratHayamLineBreak/>
      </PasukFragment>
      <PasukStart id="pasuk_0:14:15" index="15" pasuk="טז"/>
      <PasukFragment pasuk_id="pasuk_0:14:15">
        <TextFragment>תִּפֹּ֨ל עֲלֵיהֶ֤ם אֵימָ֨תָה֙ </TextFragment>
        <ShiratHayamLineBreak/>
      </PasukFragment>
      <PasukStart id="pasuk_0:14:16" index="16" pasuk="יז"/>
      <PasukFragment pasuk_id="pasuk_0:14:16">
        <TextFragment>תְּבִאֵ֗מוֹ וְתִטָּעֵ֨מוֹ֙ בְּהַ֣ר נַחֲלָֽתְךָ֔ </TextFragment>
        <Setumah/>
        <TextFragment> מָכ֧וֹן </TextFragment>
        <ShiratHayamLineBreak/>
      </PasukFragment>
      <PasukStart id="pasuk_0:14:17" index="17" pasuk="יח"/>
      <PasukFragment pasuk_id="pasuk_0:14:17">
        <TextFragment>יְהוָ֥ה ׀ יִמְלֹ֖ךְ לְעֹלָ֥ם וָעֶֽד׃ </TextFragment>
        <Setumah/>
      </PasukFragment>
      <PasukStart id="pasuk_0:14:18" index="18" pasuk="יט"/>
      <PasukFragment pasuk_id="pasuk_0:14:18">
        <TextFragment>כִּ֣י </TextFragment>
        <ShiratHayamLineBreak/>
      </PasukFragment>
      <PasukStart id="pasuk_0:14:19" index="19" pasuk="כ"/>
      <PasukFragment pasuk_id="pasuk_0:14:19">
        <TextFragment>וַתִּקַּח֩ מִרְיָ֨ם הַנְּבִיאָ֜ה אֲח֧וֹת אַֽהֲרֹ֛ן אֶת־הַתֹּ֖ף בְּיָדָ֑הּ וַתֵּצֶ֤אןָ כָֽל־הַנָּשִׁים֙ אַֽחֲרֶ֔יהָ בְּתֻפִּ֖ים וּבִמְחֹלֹֽת׃</TextFragment>
      </PasukFragment>
      <PasukStart id="pasuk_0:14:20" index="20" pasuk="כא"/>
      <PasukFragment pasuk_id="pasuk_0:14:20">
        <TextFragment>וַתַּ֥עַן לָהֶ֖ם מִרְיָ֑ם שִׁ֤ירוּ לַֽיהוָה֙ כִּֽי־גָאֹ֣ה גָּאָ֔ה ס֥וּס וְרֹֽכְב֖וֹ רָמָ֥ה בַיָּֽם׃ </TextFragment>
        <Setumah/>
      </PasukFragment>
      <PasukStart id="pasuk_0:14:21" index="21" pasuk="כב"/>
      <PasukFragment pasuk_id="pasuk_0:14:21">
        <TextFragment>וַיַּסַּ֨ע מֹשֶׁ֤ה אֶת־יִשְׂרָאֵל֙ מִיַּם־ס֔וּף וַיֵּֽצְא֖וּ אֶל־מִדְבַּר־שׁ֑וּר וַיֵּֽלְכ֧וּ שְׁלֹֽשֶׁת־יָמִ֛ים בַּמִּדְבָּ֖ר וְלֹא־מָ֥צְאוּ מָֽיִם׃</TextFragment>
      </PasukFragment>
      <PasukStart id="pasuk_0:14:22" index="22" pasuk="כג"/>
      <PasukFragment pasuk_id="pasuk_0:14:22">
        <TextFragment>וַיָּבֹ֣אוּ מָרָ֔תָה וְלֹ֣א יָֽכְל֗וּ לִשְׁתֹּ֥ת מַ֨יִם֙ מִמָּרָ֔ה כִּ֥י מָרִ֖ים הֵ֑ם עַל־כֵּ֥ן קָרָֽא־שְׁמָ֖הּ מָרָֽה׃</TextFragment>
      </PasukFragment>
      <PasukStart id="pasuk_0:14:23" index="23" pasuk="כד"/>
      <PasukFragment pasuk_id="pasuk_0:14:23">
        <TextFragment>וַיִּלֹּ֧נוּ הָעָ֛ם עַל־מֹשֶׁ֥ה לֵּאמֹ֖ר מַה־נִּשְׁתֶּֽה׃</TextFragment>
      </PasukFragment>
      <PasukStart id="pasuk_0:14:24" index="24" pasuk="כה"/>
      <PasukFragment pasuk_id="pasuk_0:14:24">
        <TextFragment>וַיִּצְעַ֣ק אֶל־יְהוָ֗ה וַיּוֹרֵ֤הוּ יְהוָה֙ עֵ֔ץ וַיַּשְׁלֵךְ֙ אֶל־הַמַּ֔יִם וַֽיִּמְתְּק֖וּ הַמָּ֑יִם שָׁ֣ם שָׂ֥ם ל֛וֹ חֹ֥ק וּמִשְׁפָּ֖ט וְשָׁ֥ם נִסָּֽהוּ׃</TextFragment>
      </PasukFragment>
      <PasukStart id="pasuk_0:14:25" index="25" pasuk="כו"/>
      <PasukFragment pasuk_id="pasuk_0:14:25">
        <TextFragment>וַיֹּאמֶר֩ אִם־שָׁמ֨וֹעַ תִּשְׁמַ֜ע לְק֣וֹל ׀ יְהוָ֣ה אֱלֹהֶ֗יךָ וְהַיָּשָׁ֤ר בְּעֵינָיו֙ תַּֽעֲשֶׂ֔ה וְהַֽאֲזַנְתָּ֙ לְמִצְו‍ֹתָ֔יו וְשָֽׁמַרְתָּ֖ כָּל־חֻקָּ֑יו כָּֽל־הַמַּחֲלָ֞ה אֲשֶׁר־שַׂ֤מְתִּי בְמִצְרַ֨יִם֙ לֹֽא־אָשִׂ֣ים עָלֶ֔יךָ כִּ֛י אֲנִ֥י יְהוָ֖ה רֹֽפְאֶֽךָ׃ </TextFragment>
        <Setumah/>
      </PasukFragment>
      <PasukStart id="pasuk_0:14:26" index="26" pasuk="כז"/>
      <PasukFragment pasuk_id="pasuk_0:14:26">
        <TextFragment>וַיָּבֹ֣אוּ אֵילִ֔מָה וְשָׁ֗ם שְׁתֵּ֥ים עֶשְׂרֵ֛ה עֵינֹ֥ת מַ֖יִם וְשִׁבְעִ֣ים תְּמָרִ֑ים וַיַּֽחֲנוּ־שָׁ֖ם עַל־הַמָּֽיִם׃</TextFragment>
      </PasukFragment>
    </Perek>
    <Perek id="perek_0:15" index="15" perek="טז">
      <PasukStart id="pasuk_0:15:0" index="0" pasuk="א"/>
      <PasukFragment pasuk_id="pasuk_0:15:0">
        <TextFragment>וַיִּסְעוּ֙ מֵֽאֵילִ֔ם וַיָּבֹ֜אוּ כָּל־עֲדַ֤ת בְּנֵֽי־יִשְׂרָאֵל֙ אֶל־מִדְבַּר־סִ֔ין אֲשֶׁ֥ר בֵּין־אֵילִ֖ם וּבֵ֣ין סִינָ֑י בַּֽחֲמִשָּׁ֨ה עָשָׂ֥ר יוֹם֙ לַחֹ֣דֶשׁ הַשֵּׁנִ֔י לְצֵאתָ֖ם מֵאֶ֥רֶץ מִצְרָֽיִם׃</TextFragment>
      </PasukFragment>
      <PasukStart id="pasuk_0:15:1" index="1" pasuk="ב"/>
      <PasukFragment pasuk_id="pasuk_0:15:1">
        <TextFragment>וילינו (וַיִּלּ֜וֹנוּ) כָּל־עֲדַ֧ת בְּנֵֽי־יִשְׂרָאֵ֛ל עַל־מֹשֶׁ֥ה וְעַֽל־אַהֲרֹ֖ן בַּמִּדְבָּֽר׃</TextFragment>
      </PasukFragment>
      <PasukStart id="pasuk_0:15:2" index="2" pasuk="ג"/>
      <PasukFragment pasuk_id="pasuk_0:15:2">
        <TextFragment>וַיֹּֽאמְר֨וּ אֲלֵהֶ֜ם בְּנֵ֣י יִשְׂרָאֵ֗ל מִֽי־יִתֵּ֨ן מוּתֵ֤נוּ בְיַד־יְהוָה֙ בְּאֶ֣רֶץ מִצְרַ֔יִם בְּשִׁבְתֵּ֨נוּ֙ עַל־סִ֣יר הַבָּשָׂ֔ר בְּאָכְלֵ֥נוּ לֶ֖חֶם לָשֹׂ֑בַע כִּֽי־הוֹצֵאתֶ֤ם אֹתָ֨נוּ֙ אֶל־הַמִּדְבָּ֣ר הַזֶּ֔ה לְהָמִ֛ית אֶת־כָּל־הַקָּהָ֥ל הַזֶּ֖ה בָּֽרָעָֽב׃ </TextFragment>
        <Setumah/>
      </PasukFragment>
      <PasukStart id="pasuk_0:15:3" index="3" pasuk="ד"/>
      <PasukFragment pasuk_id="pasuk_0:15:3">
        <TextFragment>וַיֹּ֤אמֶר יְהוָה֙ אֶל־מֹשֶׁ֔ה הִנְנִ֨י מַמְטִ֥יר לָכֶ֛ם לֶ֖חֶם מִן־הַשָּׁמָ֑יִם וְיָצָ֨א הָעָ֤ם וְלָֽקְטוּ֙ דְּבַר־י֣וֹם בְּיוֹמ֔וֹ לְמַ֧עַן אֲנַסֶּ֛נּוּ הֲיֵלֵ֥ךְ בְּתֽוֹרָתִ֖י אִם־לֹֽא׃</TextFragment>
      </PasukFragment>
      <PasukStart id="pasuk_0:15:4" index="4" pasuk="ה"/>
      <PasukFragment pasuk_id="pasuk_0:15:4">
        <TextFragment>וְהָיָה֙ בַּיּ֣וֹם הַשִּׁשִּׁ֔י וְהֵכִ֖ינוּ אֵ֣ת אֲשֶׁר־יָבִ֑יאוּ וְהָיָ֣ה מִשְׁנֶ֔ה עַ֥ל אֲשֶֽׁר־יִלְקְט֖וּ י֥וֹם ׀ יֽוֹם׃</TextFragment>
      </PasukFragment>
      <PasukStart id="pasuk_0:15:5" index="5" pasuk="ו"/>
      <PasukFragment pasuk_id="pasuk_0:15:5">
        <TextFragment>וַיֹּ֤אמֶר מֹשֶׁה֙ וְאַֽהֲרֹ֔ן אֶֽל־כָּל־בְּנֵ֖י יִשְׂרָאֵ֑ל עֶ֕רֶב וִֽידַעְתֶּ֕ם כִּ֧י יְהוָ֛ה הוֹצִ֥יא אֶתְכֶ֖ם מֵאֶ֥רֶץ מִצְרָֽיִם׃</TextFragment>
      </PasukFragment>
      <PasukStart id="pasuk_0:15:6" index="6" pasuk="ז"/>
      <PasukFragment pasuk_id="pasuk_0:15:6">
        <TextFragment>וּבֹ֗קֶר וּרְאִיתֶם֙ אֶת־כְּב֣וֹד יְהוָ֔ה בְּשָׁמְע֥וֹ אֶת־תְּלֻנֹּֽתֵיכֶ֖ם עַל־יְהוָ֑ה וְנַ֣חְנוּ מָ֔ה כִּ֥י תלונו (תַלִּ֖ינוּ) עָלֵֽינוּ׃</TextFragment>
      </PasukFragment>
      <PasukStart id="pasuk_0:15:7" index="7" pasuk="ח"/>
      <PasukFragment pasuk_id="pasuk_0:15:7">
        <TextFragment>וַיֹּ֣אמֶר מֹשֶׁ֗ה בְּתֵ֣ת יְהוָה֩ לָכֶ֨ם בָּעֶ֜רֶב בָּשָׂ֣ר לֶֽאֱכֹ֗ל וְלֶ֤חֶם בַּבֹּ֨קֶר֙ לִשְׂבֹּ֔עַ בִּשְׁמֹ֤עַ יְהוָה֙ אֶת־תְּלֻנֹּ֣תֵיכֶ֔ם אֲשֶׁר־אַתֶּ֥ם מַלִּינִ֖ם עָלָ֑יו וְנַ֣חְנוּ מָ֔ה לֹֽא־עָלֵ֥ינוּ תְלֻנֹּֽתֵיכֶ֖ם כִּ֥י עַל־יְהוָֽה׃</TextFragment>
      </PasukFragment>
      <PasukStart id="pasuk_0:15:8" index="8" pasuk="ט"/>
      <PasukFragment pasuk_id="pasuk_0:15:8">
        <TextFragment>וַיֹּ֤אמֶר מֹשֶׁה֙ אֶֽל־אַהֲרֹ֔ן אֱמֹ֗ר אֶֽל־כָּל־עֲדַת֙ בְּנֵ֣י יִשְׂרָאֵ֔ל קִרְב֖וּ לִפְנֵ֣י יְהוָ֑ה כִּ֣י שָׁמַ֔ע אֵ֖ת תְּלֻנֹּֽתֵיכֶֽם׃</TextFragment>
      </PasukFragment>
      <PasukStart id="pasuk_0:15:9" index="9" pasuk="י"/>
      <PasukFragment pasuk_id="pasuk_0:15:9">
        <TextFragment>וַיְהִ֗י כְּדַבֵּ֤ר אַֽהֲרֹן֙ אֶל־כָּל־עֲדַ֣ת בְּנֵֽי־יִשְׂרָאֵ֔ל וַיִּפְנ֖וּ אֶל־הַמִּדְבָּ֑ר וְהִנֵּה֙ כְּב֣וֹד יְהוָ֔ה נִרְאָ֖ה בֶּֽעָנָֽן׃ </TextFragment>
        <Petuha/>
      </PasukFragment>
      <PasukStart id="pasuk_0:15:10" index="10" pasuk="יא"/>
      <PasukFragment pasuk_id="pasuk_0:15:10">
        <TextFragment>וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃</TextFragment>
      </PasukFragment>
      <PasukStart id="pasuk_0:15:11" index="11" pasuk="יב"/>
      <PasukFragment pasuk_id="pasuk_0:15:11">
        <TextFragment>שָׁמַ֗עְתִּי אֶת־תְּלוּנֹּת֮ בְּנֵ֣י יִשְׂרָאֵל֒ דַּבֵּ֨ר אֲלֵהֶ֜ם לֵאמֹ֗ר בֵּ֤ין הָֽעַרְבַּ֨יִם֙ תֹּֽאכְל֣וּ בָשָׂ֔ר וּבַבֹּ֖קֶר תִּשְׂבְּעוּ־לָ֑חֶם וִֽידַעְתֶּ֕ם כִּ֛י אֲנִ֥י יְהוָ֖ה אֱלֹֽהֵיכֶֽם׃</TextFragment>
      </PasukFragment>
      <PasukStart id="pasuk_0:15:12" index="12" pasuk="יג"/>
      <PasukFragment pasuk_id="pasuk_0:15:12">
        <TextFragment>וַיְהִ֣י בָעֶ֔רֶב וַתַּ֣עַל הַשְּׂלָ֔ו וַתְּכַ֖ס אֶת־הַֽמַּחֲנֶ֑ה וּבַבֹּ֗קֶר הָֽיְתָה֙ שִׁכְבַ֣ת הַטַּ֔ל סָבִ֖יב לַֽמַּחֲנֶֽה׃</TextFragment>
      </PasukFragment>
      <PasukStart id="pasuk_0:15:13" index="13" pasuk="יד"/>
      <PasukFragment pasuk_id="pasuk_0:15:13">
        <TextFragment>וַתַּ֖עַל שִׁכְבַ֣ת הַטָּ֑ל וְהִנֵּ֞ה עַל־פְּנֵ֤י הַמִּדְבָּר֙ דַּ֣ק מְחֻסְפָּ֔ס דַּ֥ק כַּכְּפֹ֖ר עַל־הָאָֽרֶץ׃</TextFragment>
      </PasukFragment>
      <PasukStart id="pasuk_0:15:14" index="14" pasuk="טו"/>
      <PasukFragment pasuk_id="pasuk_0:15:14">
        <TextFragment>וַיִּרְא֣וּ בְנֵֽי־יִשְׂרָאֵ֗ל וַיֹּ֨אמְר֜וּ אִ֤ישׁ אֶל־אָחִיו֙ מָ֣ן ה֔וּא כִּ֛י לֹ֥א יָֽדְע֖וּ מַה־ה֑וּא וַיֹּ֤אמֶר מֹשֶׁה֙ אֲלֵהֶ֔ם ה֣וּא הַלֶּ֔חֶם אֲשֶׁ֨ר נָתַ֧ן יְהוָ֛ה לָכֶ֖ם לְאָכְלָֽה׃</TextFragment>
      </PasukFragment>
      <PasukStart id="pasuk_0:15:15" index="15" pasuk="טז"/>
      <PasukFragment pasuk_id="pasuk_0:15:15">
        <TextFragment>זֶ֤ה הַדָּבָר֙ אֲשֶׁ֣ר צִוָּ֣ה יְהוָ֔ה לִקְט֣וּ מִמֶּ֔נּוּ אִ֖ישׁ לְפִ֣י אָכְל֑וֹ עֹ֣מֶר לַגֻּלְגֹּ֗לֶת מִסְפַּר֙ נַפְשֹׁ֣תֵיכֶ֔ם אִ֛ישׁ לַֽאֲשֶׁ֥ר בְּאָֽהֳל֖וֹ תִּקָּֽחוּ׃</TextFragment>
      </PasukFragment>
      <PasukStart id="pasuk_0:15:16" index="16" pasuk="יז"/>
      <PasukFragment pasuk_id="pasuk_0:15:16">
        <TextFragment>וַיַּֽעֲשׂוּ־כֵ֖ן בְּנֵ֣י יִשְׂרָאֵ֑ל וַֽיִּלְקְט֔וּ הַמַּרְבֶּ֖ה וְהַמַּמְעִֽיט׃</TextFragment>
      </PasukFragment>
      <PasukStart id="pasuk_0:15:17" index="17" pasuk="יח"/>
      <PasukFragment pasuk_id="pasuk_0:15:17">
        <TextFragment>וַיָּמֹ֣דּוּ בָעֹ֔מֶר וְלֹ֤א הֶעְדִּיף֙ הַמַּרְבֶּ֔ה וְהַמַּמְעִ֖יט לֹ֣א הֶחְסִ֑יר אִ֥ישׁ לְפִֽי־אָכְל֖וֹ לָקָֽטוּ׃</TextFragment>
      </PasukFragment>
      <PasukStart id="pasuk_0:15:18" index="18" pasuk="יט"/>
      <PasukFragment pasuk_id="pasuk_0:15:18">
        <TextFragment>וַיֹּ֥אמֶר מֹשֶׁ֖ה אֲלֵהֶ֑ם אִ֕ישׁ אַל־יוֹתֵ֥ר מִמֶּ֖נּוּ עַד־בֹּֽקֶר׃</TextFragment>
      </PasukFragment>
      <PasukStart id="pasuk_0:15:19" index="19" pasuk="כ"/>
      <PasukFragment pasuk_id="pasuk_0:15:19">
        <TextFragment>וְלֹֽא־שָׁמְע֣וּ אֶל־מֹשֶׁ֗ה וַיּוֹתִ֨רוּ אֲנָשִׁ֤ים מִמֶּ֨נּוּ֙ עַד־בֹּ֔קֶר וַיָּ֥רֻם תּֽוֹלָעִ֖ים וַיִּבְאַ֑שׁ וַיִּקְצֹ֥ף עֲלֵהֶ֖ם מֹשֶֽׁה׃</TextFragment>
      </PasukFragment>
      <PasukStart id="pasuk_0:15:20" index="20" pasuk="כא"/>
      <PasukFragment pasuk_id="pasuk_0:15:20">
        <TextFragment>וַיִּלְקְט֤וּ אֹתוֹ֙ בַּבֹּ֣קֶר בַּבֹּ֔קֶר אִ֖ישׁ כְּפִ֣י אָכְל֑וֹ וְחַ֥ם הַשֶּׁ֖מֶשׁ וְנָמָֽס׃</TextFragment>
      </PasukFragment>
      <PasukStart id="pasuk_0:15:21" index="21" pasuk="כב"/>
      <PasukFragment pasuk_id="pasuk_0:15:21">
        <TextFragment>וַיְהִ֣י ׀ בַּיּ֣וֹם הַשִּׁשִּׁ֗י לָֽקְט֥וּ לֶ֨חֶם֙ מִשְׁנֶ֔ה שְׁנֵ֥י הָעֹ֖מֶר לָֽאֶחָ֑ד וַיָּבֹ֨אוּ֙ כָּל־נְשִׂיאֵ֣י הָֽעֵדָ֔ה וַיַּגִּ֖ידוּ לְמֹשֶֽׁה׃</TextFragment>
      </PasukFragment>
      <PasukStart id="pasuk_0:15:22" index="22" pasuk="כג"/>
      <PasukFragment pasuk_id="pasuk_0:15:22">
        <TextFragment>וַיֹּ֣אמֶר אֲלֵהֶ֗ם ה֚וּא אֲשֶׁ֣ר דִּבֶּ֣ר יְהוָ֔ה שַׁבָּת֧וֹן שַׁבַּת־קֹ֛דֶשׁ לַֽיהוָ֖ה מָחָ֑ר אֵ֣ת אֲשֶׁר־תֹּאפ֞וּ אֵפ֗וּ וְאֵ֤ת אֲשֶֽׁר־תְּבַשְּׁלוּ֙ בַּשֵּׁ֔לוּ וְאֵת֙ כָּל־הָ֣עֹדֵ֔ף הַנִּ֧יחוּ לָכֶ֛ם לְמִשְׁמֶ֖רֶת עַד־הַבֹּֽקֶר׃</TextFragment>
      </PasukFragment>
      <PasukStart id="pasuk_0:15:23" index="23" pasuk="כד"/>
      <PasukFragment pasuk_id="pasuk_0:15:23">
        <TextFragment>וַיַּנִּ֤יחוּ אֹתוֹ֙ עַד־הַבֹּ֔קֶר כַּֽאֲשֶׁ֖ר צִוָּ֣ה מֹשֶׁ֑ה וְלֹ֣א הִבְאִ֔ישׁ וְרִמָּ֖ה לֹא־הָ֥יְתָה בּֽוֹ׃</TextFragment>
      </PasukFragment>
      <PasukStart id="pasuk_0:15:24" index="24" pasuk="כה"/>
      <PasukFragment pasuk_id="pasuk_0:15:24">
        <TextFragment>וַיֹּ֤אמֶר מֹשֶׁה֙ אִכְלֻ֣הוּ הַיּ֔וֹם כִּֽי־שַׁבָּ֥ת הַיּ֖וֹם לַֽיהוָ֑ה הַיּ֕וֹם לֹ֥א תִמְצָאֻ֖הוּ בַּשָּׂדֶֽה׃</TextFragment>
      </PasukFragment>
      <PasukStart id="pasuk_0:15:25" index="25" pasuk="כו"/>
      <PasukFragment pasuk_id="pasuk_0:15:25">
        <TextFragment>שֵׁ֥שֶׁת יָמִ֖ים תִּלְקְטֻ֑הוּ וּבַיּ֧וֹם הַשְּׁבִיעִ֛י שַׁבָּ֖ת לֹ֥א יִֽהְיֶה־בּֽוֹ׃</TextFragment>
      </PasukFragment>
      <PasukStart id="pasuk_0:15:26" index="26" pasuk="כז"/>
      <PasukFragment pasuk_id="pasuk_0:15:26">
        <TextFragment>וַֽיְהִי֙ בַּיּ֣וֹם הַשְּׁבִיעִ֔י יָֽצְא֥וּ מִן־הָעָ֖ם לִלְקֹ֑ט וְלֹ֖א מָצָֽאוּ׃ </TextFragment>
        <Setumah/>
      </PasukFragment>
      <PasukStart id="pasuk_0:15:27" index="27" pasuk="כח"/>
      <PasukFragment pasuk_id="pasuk_0:15:27">
        <TextFragment>וַיֹּ֥אמֶר יְהוָ֖ה אֶל־מֹשֶׁ֑ה עַד־אָ֨נָה֙ מֵֽאַנְתֶּ֔ם לִשְׁמֹ֥ר מִצְו‍ֹתַ֖י וְתֽוֹרֹתָֽי׃</TextFragment>
      </PasukFragment>
      <PasukStart id="pasuk_0:15:28" index="28" pasuk="כט"/>
      <PasukFragment pasuk_id="pasuk_0:15:28">
        <TextFragment>רְא֗וּ כִּֽי־יְהוָה֮ נָתַ֣ן לָכֶ֣ם הַשַּׁבָּת֒ עַל־כֵּ֠ן ה֣וּא נֹתֵ֥ן לָכֶ֛ם בַּיּ֥וֹם הַשִּׁשִּׁ֖י לֶ֣חֶם יוֹמָ֑יִם שְׁב֣וּ ׀ אִ֣ישׁ תַּחְתָּ֗יו אַל־יֵ֥צֵא אִ֛ישׁ מִמְּקֹמ֖וֹ בַּיּ֥וֹם הַשְּׁבִיעִֽי׃</TextFragment>
      </PasukFragment>
      <PasukStart id="pasuk_0:15:29" index="29" pasuk="ל"/>
      <PasukFragment pasuk_id="pasuk_0:15:29">
        <TextFragment>וַיִּשְׁבְּת֥וּ הָעָ֖ם בַּיּ֥וֹם הַשְּׁבִעִֽי׃</TextFragment>
      </PasukFragment>
      <PasukStart id="pasuk_0:15:30" index="30" pasuk="לא"/>
      <PasukFragment pasuk_id="pasuk_0:15:30">
        <TextFragment>וַיִּקְרְא֧וּ בֵֽית־יִשְׂרָאֵ֛ל אֶת־שְׁמ֖וֹ מָ֑ן וְה֗וּא כְּזֶ֤רַע גַּד֙ לָבָ֔ן וְטַעְמ֖וֹ כְּצַפִּיחִ֥ת בִּדְבָֽשׁ׃</TextFragment>
      </PasukFragment>
      <PasukStart id="pasuk_0:15:31" index="31" pasuk="לב"/>
      <PasukFragment pasuk_id="pasuk_0:15:31">
        <TextFragment>וַיֹּ֣אמֶר מֹשֶׁ֗ה זֶ֤ה הַדָּבָר֙ אֲשֶׁ֣ר צִוָּ֣ה יְהוָ֔ה מְלֹ֤א הָעֹ֨מֶר֙ מִמֶּ֔נּוּ לְמִשְׁמֶ֖רֶת לְדֹרֹֽתֵיכֶ֑ם לְמַ֣עַן ׀ יִרְא֣וּ אֶת־הַלֶּ֗חֶם אֲשֶׁ֨ר הֶֽאֱכַ֤לְתִּי אֶתְכֶם֙ בַּמִּדְבָּ֔ר בְּהֽוֹצִיאִ֥י אֶתְכֶ֖ם מֵאֶ֥רֶץ מִצְרָֽיִם׃</TextFragment>
      </PasukFragment>
      <PasukStart id="pasuk_0:15:32" index="32" pasuk="לג"/>
      <PasukFragment pasuk_id="pasuk_0:15:32">
        <TextFragment>וַיֹּ֨אמֶר מֹשֶׁ֜ה אֶֽל־אַהֲרֹ֗ן קַ֚ח צִנְצֶ֣נֶת אַחַ֔ת וְתֶן־שָׁ֥מָּה מְלֹֽא־הָעֹ֖מֶר מָ֑ן וְהַנַּ֤ח אֹתוֹ֙ לִפְנֵ֣י יְהוָ֔ה לְמִשְׁמֶ֖רֶת לְדֹרֹֽתֵיכֶֽם׃</TextFragment>
      </PasukFragment>
      <PasukStart id="pasuk_0:15:33" index="33" pasuk="לד"/>
      <PasukFragment pasuk_id="pasuk_0:15:33">
        <TextFragment>כַּֽאֲשֶׁ֛ר צִוָּ֥ה יְהוָ֖ה אֶל־מֹשֶׁ֑ה וַיַּנִּיחֵ֧הוּ אַֽהֲרֹ֛ן לִפְנֵ֥י הָֽעֵדֻ֖ת לְמִשְׁמָֽרֶת׃</TextFragment>
      </PasukFragment>
      <PasukStart id="pasuk_0:15:34" index="34" pasuk="לה"/>
      <PasukFragment pasuk_id="pasuk_0:15:34">
        <TextFragment>וּבְנֵ֣י יִשְׂרָאֵ֗ל אָֽכְל֤וּ אֶת־הַמָּן֙ אַרְבָּעִ֣ים שָׁנָ֔ה עַד־בֹּאָ֖ם אֶל־אֶ֣רֶץ נוֹשָׁ֑בֶת אֶת־הַמָּן֙ אָֽכְל֔וּ עַד־בֹּאָ֕ם אֶל־קְצֵ֖ה אֶ֥רֶץ כְּנָֽעַן׃</TextFragment>
      </PasukFragment>
      <PasukStart id="pasuk_0:15:35" index="35" pasuk="לו"/>
      <PasukFragment pasuk_id="pasuk_0:15:35">
        <TextFragment>וְהָעֹ֕מֶר עֲשִׂרִ֥ית הָֽאֵיפָ֖ה הֽוּא׃ </TextFragment>
        <Petuha/>
      </PasukFragment>
    </Perek>
    <Perek id="perek_0:16" index="16" perek="יז">
      <PasukStart id="pasuk_0:16:0" index="0" pasuk="א"/>
      <PasukFragment pasuk_id="pasuk_0:16:0">
        <TextFragment>וַ֠יִּסְעוּ כָּל־עֲדַ֨ת בְּנֵֽי־יִשְׂרָאֵ֧ל מִמִּדְבַּר־סִ֛ין לְמַסְעֵיהֶ֖ם עַל־פִּ֣י יְהוָ֑ה וַֽיַּחֲנוּ֙ בִּרְפִידִ֔ים וְאֵ֥ין מַ֖יִם לִשְׁתֹּ֥ת הָעָֽם׃</TextFragment>
      </PasukFragment>
      <PasukStart id="pasuk_0:16:1" index="1" pasuk="ב"/>
      <PasukFragment pasuk_id="pasuk_0:16:1">
        <TextFragment>וַיָּ֤רֶב הָעָם֙ עִם־מֹשֶׁ֔ה וַיֹּ֣אמְר֔וּ תְּנוּ־לָ֥נוּ מַ֖יִם וְנִשְׁתֶּ֑ה וַיֹּ֤אמֶר לָהֶם֙ מֹשֶׁ֔ה מַה־תְּרִיבוּן֙ עִמָּדִ֔י מַה־תְּנַסּ֖וּן אֶת־יְהוָֽה׃</TextFragment>
      </PasukFragment>
      <PasukStart id="pasuk_0:16:2" index="2" pasuk="ג"/>
      <PasukFragment pasuk_id="pasuk_0:16:2">
        <TextFragment>וַיִּצְמָ֨א שָׁ֤ם הָעָם֙ לַמַּ֔יִם וַיָּ֥לֶן הָעָ֖ם עַל־מֹשֶׁ֑ה וַיֹּ֗אמֶר לָ֤מָּה זֶּה֙ הֶֽעֱלִיתָ֣נוּ מִמִּצְרַ֔יִם לְהָמִ֥ית אֹתִ֛י וְאֶת־בָּנַ֥י וְאֶת־מִקְנַ֖י בַּצָּמָֽא׃</TextFragment>
      </PasukFragment>
      <PasukStart id="pasuk_0:16:3" index="3" pasuk="ד"/>
      <PasukFragment pasuk_id="pasuk_0:16:3">
        <TextFragment>וַיִּצְעַ֤ק מֹשֶׁה֙ אֶל־יְהוָ֣ה לֵאמֹ֔ר מָ֥ה אֶֽעֱשֶׂ֖ה לָעָ֣ם הַזֶּ֑ה ע֥וֹד מְעַ֖ט וּסְקָלֻֽנִי׃</TextFragment>
      </PasukFragment>
      <PasukStart id="pasuk_0:16:4" index="4" pasuk="ה"/>
      <PasukFragment pasuk_id="pasuk_0:16:4">
        <TextFragment>וַיֹּ֨אמֶר יְהוָ֜ה אֶל־מֹשֶׁ֗ה עֲבֹר֙ לִפְנֵ֣י הָעָ֔ם וְקַ֥ח אִתְּךָ֖ מִזִּקְנֵ֣י יִשְׂרָאֵ֑ל וּמַטְּךָ֗ אֲשֶׁ֨ר הִכִּ֤יתָ בּוֹ֙ אֶת־הַיְאֹ֔ר קַ֥ח בְּיָֽדְךָ֖ וְהָלָֽכְתָּ׃</TextFragment>
      </PasukFragment>
      <PasukStart id="pasuk_0:16:5" index="5" pasuk="ו"/>
      <PasukFragment pasuk_id="pasuk_0:16:5">
        <TextFragment>הִנְנִ֣י עֹמֵד֩ לְפָנֶ֨יךָ שָּׁ֥ם ׀ עַֽל־הַצּוּר֮ בְּחֹרֵב֒ וְהִכִּ֣יתָ בַצּ֗וּר וְיָֽצְא֥וּ מִמֶּ֛נּוּ מַ֖יִם וְשָׁתָ֣ה הָעָ֑ם וַיַּ֤עַשׂ כֵּן֙ מֹשֶׁ֔ה לְעֵינֵ֖י זִקְנֵ֥י יִשְׂרָאֵֽל׃</TextFragment>
      </PasukFragment>
      <PasukStart id="pasuk_0:16:6" index="6" pasuk="ז"/>
      <PasukFragment pasuk_id="pasuk_0:16:6">
        <TextFragment>וַיִּקְרָא֙ שֵׁ֣ם הַמָּק֔וֹם מַסָּ֖ה וּמְרִיבָ֑ה עַל־רִ֣יב ׀ בְּנֵ֣י יִשְׂרָאֵ֗ל וְעַ֨ל נַסֹּתָ֤ם אֶת־יְהוָה֙ לֵאמֹ֔ר הֲיֵ֧שׁ יְהוָ֛ה בְּקִרְבֵּ֖נוּ אִם־אָֽיִן׃ </TextFragment>
        <Petuha/>
      </PasukFragment>
      <PasukStart id="pasuk_0:16:7" index="7" pasuk="ח"/>
      <PasukFragment pasuk_id="pasuk_0:16:7">
        <TextFragment>וַיָּבֹ֖א עֲמָלֵ֑ק וַיִּלָּ֥חֶם עִם־יִשְׂרָאֵ֖ל בִּרְפִידִֽם׃</TextFragment>
      </PasukFragment>
      <PasukStart id="pasuk_0:16:8" index="8" pasuk="ט"/>
      <PasukFragment pasuk_id="pasuk_0:16:8">
        <TextFragment>וַיֹּ֨אמֶר מֹשֶׁ֤ה אֶל־יְהוֹשֻׁ֨עַ֙ בְּחַר־לָ֣נוּ אֲנָשִׁ֔ים וְצֵ֖א הִלָּחֵ֣ם בַּֽעֲמָלֵ֑ק מָחָ֗ר אָֽנֹכִ֤י נִצָּב֙ עַל־רֹ֣אשׁ הַגִּבְעָ֔ה וּמַטֵּ֥ה הָֽאֱלֹהִ֖ים בְּיָדִֽי׃</TextFragment>
      </PasukFragment>
      <PasukStart id="pasuk_0:16:9" index="9" pasuk="י"/>
      <PasukFragment pasuk_id="pasuk_0:16:9">
        <TextFragment>וַיַּ֣עַשׂ יְהוֹשֻׁ֗עַ כַּֽאֲשֶׁ֤ר אָֽמַר־לוֹ֙ מֹשֶׁ֔ה לְהִלָּחֵ֖ם בַּֽעֲמָלֵ֑ק וּמֹשֶׁה֙ אַֽהֲרֹ֣ן וְח֔וּר עָל֖וּ רֹ֥אשׁ הַגִּבְעָֽה׃</TextFragment>
      </PasukFragment>
      <PasukStart id="pasuk_0:16:10" index="10" pasuk="יא"/>
      <PasukFragment pasuk_id="pasuk_0:16:10">
        <TextFragment>וְהָיָ֗ה כַּֽאֲשֶׁ֨ר יָרִ֥ים מֹשֶׁ֛ה יָד֖וֹ וְגָבַ֣ר יִשְׂרָאֵ֑ל וְכַֽאֲשֶׁ֥ר יָנִ֛יחַ יָד֖וֹ וְגָבַ֥ר עֲמָלֵֽק׃</TextFragment>
      </PasukFragment>
      <PasukStart id="pasuk_0:16:11" index="11" pasuk="יב"/>
      <PasukFragment pasuk_id="pasuk_0:16:11">
        <TextFragment>וִידֵ֤י מֹשֶׁה֙ כְּבֵדִ֔ים וַיִּקְחוּ־אֶ֛בֶן וַיָּשִׂ֥ימוּ תַחְתָּ֖יו וַיֵּ֣שֶׁב עָלֶ֑יהָ וְאַֽהֲרֹ֨ן וְח֜וּר תָּֽמְכ֣וּ בְיָדָ֗יו מִזֶּ֤ה אֶחָד֙ וּמִזֶּ֣ה אֶחָ֔ד וַיְהִ֥י יָדָ֛יו אֱמוּנָ֖ה עַד־בֹּ֥א הַשָּֽׁמֶשׁ׃</TextFragment>
      </PasukFragment>
      <PasukStart id="pasuk_0:16:12" index="12" pasuk="יג"/>
      <PasukFragment pasuk_id="pasuk_0:16:12">
        <TextFragment>וַיַּֽחֲלֹ֧שׁ יְהוֹשֻׁ֛עַ אֶת־עֲמָלֵ֥ק וְאֶת־עַמּ֖וֹ לְפִי־חָֽרֶב׃ </TextFragment>
        <Petuha/>
      </PasukFragment>
      <PasukStart id="pasuk_0:16:13" index="13" pasuk="יד"/>
      <PasukFragment pasuk_id="pasuk_0:16:13">
        <TextFragment>וַיֹּ֨אמֶר יְהוָ֜ה אֶל־מֹשֶׁ֗ה כְּתֹ֨ב זֹ֤את זִכָּרוֹן֙ בַּסֵּ֔פֶר וְשִׂ֖ים בְּאָזְנֵ֣י יְהוֹשֻׁ֑עַ כִּֽי־מָחֹ֤ה אֶמְחֶה֙ אֶת־זֵ֣כֶר עֲמָלֵ֔ק מִתַּ֖חַת הַשָּׁמָֽיִם׃</TextFragment>
      </PasukFragment>
      <PasukStart id="pasuk_0:16:14" index="14" pasuk="טו"/>
      <PasukFragment pasuk_id="pasuk_0:16:14">
        <TextFragment>וַיִּ֥בֶן מֹשֶׁ֖ה מִזְבֵּ֑חַ וַיִּקְרָ֥א שְׁמ֖וֹ יְהוָ֥ה ׀ נִסִּֽי׃</TextFragment>
      </PasukFragment>
      <PasukStart id="pasuk_0:16:15" index="15" pasuk="טז"/>
      <PasukFragment pasuk_id="pasuk_0:16:15">
        <TextFragment>וַיֹּ֗אמֶר כִּֽי־יָד֙ עַל־כֵּ֣ס יָ֔הּ מִלְחָמָ֥ה לַֽיהוָ֖ה בַּֽעֲמָלֵ֑ק מִדֹּ֖ר דֹּֽר׃ </TextFragment>
        <Petuha/>
      </PasukFragment>
    </Perek>
    <Perek id="perek_0:17" index="17" perek="יח">
      <PasukStart id="pasuk_0:17:0" index="0" pasuk="א"/>
      <PasukFragment pasuk_id="pasuk_0:17:0">
        <TextFragment>וַיִּשְׁמַ֞ע יִתְר֨וֹ כֹהֵ֤ן מִדְיָן֙ חֹתֵ֣ן מֹשֶׁ֔ה אֵת֩ כָּל־אֲשֶׁ֨ר עָשָׂ֤ה אֱלֹהִים֙ לְמֹשֶׁ֔ה וּלְיִשְׂרָאֵ֖ל עַמּ֑וֹ כִּֽי־הוֹצִ֧יא יְהוָ֛ה אֶת־יִשְׂרָאֵ֖ל מִמִּצְרָֽיִם׃</TextFragment>
      </PasukFragment>
      <PasukStart id="pasuk_0:17:1" index="1" pasuk="ב"/>
      <PasukFragment pasuk_id="pasuk_0:17:1">
        <TextFragment>וַיִּקַּ֗ח יִתְרוֹ֙ חֹתֵ֣ן מֹשֶׁ֔ה אֶת־צִפֹּרָ֖ה אֵ֣שֶׁת מֹשֶׁ֑ה אַחַ֖ר שִׁלּוּחֶֽיהָ׃</TextFragment>
      </PasukFragment>
      <PasukStart id="pasuk_0:17:2" index="2" pasuk="ג"/>
      <PasukFragment pasuk_id="pasuk_0:17:2">
        <TextFragment>וְאֵ֖ת שְׁנֵ֣י בָנֶ֑יהָ אֲשֶׁ֨ר שֵׁ֤ם הָֽאֶחָד֙ גֵּֽרְשֹׁ֔ם כִּ֣י אָמַ֔ר גֵּ֣ר הָיִ֔יתִי בְּאֶ֖רֶץ נָכְרִיָּֽה׃</TextFragment>
      </PasukFragment>
      <PasukStart id="pasuk_0:17:3" index="3" pasuk="ד"/>
      <PasukFragment pasuk_id="pasuk_0:17:3">
        <TextFragment>וְשֵׁ֥ם הָֽאֶחָ֖ד אֱלִיעֶ֑זֶר כִּֽי־אֱלֹהֵ֤י אָבִי֙ בְּעֶזְרִ֔י וַיַּצִּלֵ֖נִי מֵחֶ֥רֶב פַּרְעֹֽה׃</TextFragment>
      </PasukFragment>
      <PasukStart id="pasuk_0:17:4" index="4" pasuk="ה"/>
      <PasukFragment pasuk_id="pasuk_0:17:4">
        <TextFragment>וַיָּבֹ֞א יִתְר֨וֹ חֹתֵ֥ן מֹשֶׁ֛ה וּבָנָ֥יו וְאִשְׁתּ֖וֹ אֶל־מֹשֶׁ֑ה אֶל־הַמִּדְבָּ֗ר אֲשֶׁר־ה֛וּא חֹנֶ֥ה שָׁ֖ם הַ֥ר הָֽאֱלֹהִֽים׃</TextFragment>
      </PasukFragment>
      <PasukStart id="pasuk_0:17:5" index="5" pasuk="ו"/>
      <PasukFragment pasuk_id="pasuk_0:17:5">
        <TextFragment>וַיֹּ֨אמֶר֙ אֶל־מֹשֶׁ֔ה אֲנִ֛י חֹֽתֶנְךָ֥ יִתְר֖וֹ בָּ֣א אֵלֶ֑יךָ וְאִ֨שְׁתְּךָ֔ וּשְׁנֵ֥י בָנֶ֖יהָ עִמָּֽהּ׃</TextFragment>
      </PasukFragment>
      <PasukStart id="pasuk_0:17:6" index="6" pasuk="ז"/>
      <PasukFragment pasuk_id="pasuk_0:17:6">
        <TextFragment>וַיֵּצֵ֨א מֹשֶׁ֜ה לִקְרַ֣את חֹֽתְנ֗וֹ וַיִּשְׁתַּ֨חוּ֙ וַיִּשַּׁק־ל֔וֹ וַיִּשְׁאֲל֥וּ אִישׁ־לְרֵעֵ֖הוּ לְשָׁל֑וֹם וַיָּבֹ֖אוּ הָאֹֽהֱלָה׃</TextFragment>
      </PasukFragment>
      <PasukStart id="pasuk_0:17:7" index="7" pasuk="ח"/>
      <PasukFragment pasuk_id="pasuk_0:17:7">
        <TextFragment>וַיְסַפֵּ֤ר מֹשֶׁה֙ לְחֹ֣תְנ֔וֹ אֵת֩ כָּל־אֲשֶׁ֨ר עָשָׂ֤ה יְהוָה֙ לְפַרְעֹ֣ה וּלְמִצְרַ֔יִם עַ֖ל אוֹדֹ֣ת יִשְׂרָאֵ֑ל אֵ֤ת כָּל־הַתְּלָאָה֙ אֲשֶׁ֣ר מְצָאָ֣תַם בַּדֶּ֔רֶךְ וַיַּצִּלֵ֖ם יְהוָֽה׃</TextFragment>
      </PasukFragment>
      <PasukStart id="pasuk_0:17:8" index="8" pasuk="ט"/>
      <PasukFragment pasuk_id="pasuk_0:17:8">
        <TextFragment>וַיִּ֣חַדְּ יִתְר֔וֹ עַ֚ל כָּל־הַטּוֹבָ֔ה אֲשֶׁר־עָשָׂ֥ה יְהוָ֖ה לְיִשְׂרָאֵ֑ל אֲשֶׁ֥ר הִצִּיל֖וֹ מִיַּ֥ד מִצְרָֽיִם׃</TextFragment>
      </PasukFragment>
      <PasukStart id="pasuk_0:17:9" index="9" pasuk="י"/>
      <PasukFragment pasuk_id="pasuk_0:17:9">
        <TextFragment>וַיֹּאמֶר֮ יִתְרוֹ֒ בָּר֣וּךְ יְהוָ֔ה אֲשֶׁ֨ר הִצִּ֥יל אֶתְכֶ֛ם מִיַּ֥ד מִצְרַ֖יִם וּמִיַּ֣ד פַּרְעֹ֑ה אֲשֶׁ֤ר הִצִּיל֙ אֶת־הָעָ֔ם מִתַּ֖חַת יַד־מִצְרָֽיִם׃</TextFragment>
      </PasukFragment>
      <PasukStart id="pasuk_0:17:10" index="10" pasuk="יא"/>
      <PasukFragment pasuk_id="pasuk_0:17:10">
        <TextFragment>עַתָּ֣ה יָדַ֔עְתִּי כִּֽי־גָד֥וֹל יְהוָ֖ה מִכָּל־הָֽאֱלֹהִ֑ים כִּ֣י בַדָּבָ֔ר אֲשֶׁ֥ר זָד֖וּ עֲלֵיהֶֽם׃</TextFragment>
      </PasukFragment>
      <PasukStart id="pasuk_0:17:11" index="11" pasuk="יב"/>
      <PasukFragment pasuk_id="pasuk_0:17:11">
        <TextFragment>וַיִּקַּ֞ח יִתְר֨וֹ חֹתֵ֥ן מֹשֶׁ֛ה עֹלָ֥ה וּזְבָחִ֖ים לֵֽאלֹהִ֑ים וַיָּבֹ֨א אַֽהֲרֹ֜ן וְכֹ֣ל ׀ זִקְנֵ֣י יִשְׂרָאֵ֗ל לֶֽאֱכָל־לֶ֛חֶם עִם־חֹתֵ֥ן מֹשֶׁ֖ה לִפְנֵ֥י הָֽאֱלֹהִֽים׃</TextFragment>
      </PasukFragment>
      <PasukStart id="pasuk_0:17:12" index="12" pasuk="יג"/>
      <PasukFragment pasuk_id="pasuk_0:17:12">
        <TextFragment>וַֽיְהִי֙ מִֽמָּחֳרָ֔ת וַיֵּ֥שֶׁב מֹשֶׁ֖ה לִשְׁפֹּ֣ט אֶת־הָעָ֑ם וַיַּֽעֲמֹ֤ד הָעָם֙ עַל־מֹשֶׁ֔ה מִן־הַבֹּ֖קֶר עַד־הָעָֽרֶב׃</TextFragment>
      </PasukFragment>
      <PasukStart id="pasuk_0:17:13" index="13" pasuk="יד"/>
      <PasukFragment pasuk_id="pasuk_0:17:13">
        <TextFragment>וַיַּרְא֙ חֹתֵ֣ן מֹשֶׁ֔ה אֵ֛ת כָּל־אֲשֶׁר־ה֥וּא עֹשֶׂ֖ה לָעָ֑ם וַיֹּ֗אמֶר מָֽה־הַדָּבָ֤ר הַזֶּה֙ אֲשֶׁ֨ר אַתָּ֤ה עֹשֶׂה֙ לָעָ֔ם מַדּ֗וּעַ אַתָּ֤ה יוֹשֵׁב֙ לְבַדֶּ֔ךָ וְכָל־הָעָ֛ם נִצָּ֥ב עָלֶ֖יךָ מִן־בֹּ֥קֶר עַד־עָֽרֶב׃</TextFragment>
      </PasukFragment>
      <PasukStart id="pasuk_0:17:14" index="14" pasuk="טו"/>
      <PasukFragment pasuk_id="pasuk_0:17:14">
        <TextFragment>וַיֹּ֥אמֶר מֹשֶׁ֖ה לְחֹֽתְנ֑וֹ כִּֽי־יָבֹ֥א אֵלַ֛י הָעָ֖ם לִדְרֹ֥שׁ אֱלֹהִֽים׃</TextFragment>
      </PasukFragment>
      <PasukStart id="pasuk_0:17:15" index="15" pasuk="טז"/>
      <PasukFragment pasuk_id="pasuk_0:17:15">
        <TextFragment>כִּֽי־יִהְיֶ֨ה לָהֶ֤ם דָּבָר֙ בָּ֣א אֵלַ֔י וְשָׁ֣פַטְתִּ֔י בֵּ֥ין אִ֖ישׁ וּבֵ֣ין רֵעֵ֑הוּ וְהֽוֹדַעְתִּ֛י אֶת־חֻקֵּ֥י הָֽאֱלֹהִ֖ים וְאֶת־תּֽוֹרֹתָֽיו׃</TextFragment>
      </PasukFragment>
      <PasukStart id="pasuk_0:17:16" index="16" pasuk="יז"/>
      <PasukFragment pasuk_id="pasuk_0:17:16">
        <TextFragment>וַיֹּ֛אמֶר חֹתֵ֥ן מֹשֶׁ֖ה אֵלָ֑יו לֹא־טוֹב֙ הַדָּבָ֔ר אֲשֶׁ֥ר אַתָּ֖ה עֹשֶֽׂה׃</TextFragment>
      </PasukFragment>
      <PasukStart id="pasuk_0:17:17" index="17" pasuk="יח"/>
      <PasukFragment pasuk_id="pasuk_0:17:17">
        <TextFragment>נָבֹ֣ל תִּבֹּ֔ל גַּם־אַתָּ֕ה גַּם־הָעָ֥ם הַזֶּ֖ה אֲשֶׁ֣ר עִמָּ֑ךְ כִּֽי־כָבֵ֤ד מִמְּךָ֙ הַדָּבָ֔ר לֹֽא־תוּכַ֥ל עֲשֹׂ֖הוּ לְבַדֶּֽךָ׃</TextFragment>
      </PasukFragment>
      <PasukStart id="pasuk_0:17:18" index="18" pasuk="יט"/>
      <PasukFragment pasuk_id="pasuk_0:17:18">
        <TextFragment>עַתָּ֞ה שְׁמַ֤ע בְּקֹלִי֙ אִיעָ֣צְךָ֔ וִיהִ֥י אֱלֹהִ֖ים עִמָּ֑ךְ הֱיֵ֧ה אַתָּ֣ה לָעָ֗ם מ֚וּל הָֽאֱלֹהִ֔ים וְהֵֽבֵאתָ֥ אַתָּ֛ה אֶת־הַדְּבָרִ֖ים אֶל־הָֽאֱלֹהִֽים׃</TextFragment>
      </PasukFragment>
      <PasukStart id="pasuk_0:17:19" index="19" pasuk="כ"/>
      <PasukFragment pasuk_id="pasuk_0:17:19">
        <TextFragment>וְהִזְהַרְתָּ֣ה אֶתְהֶ֔ם אֶת־הַֽחֻקִּ֖ים וְאֶת־הַתּוֹרֹ֑ת וְהֽוֹדַעְתָּ֣ לָהֶ֗ם אֶת־הַדֶּ֨רֶךְ֙ יֵ֣לְכוּ בָ֔הּ וְאֶת־הַֽמַּעֲשֶׂ֖ה אֲשֶׁ֥ר יַֽעֲשֽׂוּן׃</TextFragment>
      </PasukFragment>
      <PasukStart id="pasuk_0:17:20" index="20" pasuk="כא"/>
      <PasukFragment pasuk_id="pasuk_0:17:20">
        <TextFragment>וְאַתָּ֣ה תֶֽחֱזֶ֣ה מִכָּל־הָ֠עָם אַנְשֵׁי־חַ֜יִל יִרְאֵ֧י אֱלֹהִ֛ים אַנְשֵׁ֥י אֱמֶ֖ת שֹׂ֣נְאֵי בָ֑צַע וְשַׂמְתָּ֣ עֲלֵהֶ֗ם שָׂרֵ֤י אֲלָפִים֙ שָׂרֵ֣י מֵא֔וֹת שָׂרֵ֥י חֲמִשִּׁ֖ים וְשָׂרֵ֥י עֲשָׂרֹֽת׃</TextFragment>
      </PasukFragment>
      <PasukStart id="pasuk_0:17:21" index="21" pasuk="כב"/>
      <PasukFragment pasuk_id="pasuk_0:17:21">
        <TextFragment>וְשָֽׁפְט֣וּ אֶת־הָעָם֮ בְּכָל־עֵת֒ וְהָיָ֞ה כָּל־הַדָּבָ֤ר הַגָּדֹל֙ יָבִ֣יאוּ אֵלֶ֔יךָ וְכָל־הַדָּבָ֥ר הַקָּטֹ֖ן יִשְׁפְּטוּ־הֵ֑ם וְהָקֵל֙ מֵֽעָלֶ֔יךָ וְנָֽשְׂא֖וּ אִתָּֽךְ׃</TextFragment>
      </PasukFragment>
      <PasukStart id="pasuk_0:17:22" index="22" pasuk="כג"/>
      <PasukFragment pasuk_id="pasuk_0:17:22">
        <TextFragment>אִ֣ם אֶת־הַדָּבָ֤ר הַזֶּה֙ תַּֽעֲשֶׂ֔ה וְצִוְּךָ֣ אֱלֹהִ֔ים וְיָֽכָלְתָּ֖ עֲמֹ֑ד וְגַם֙ כָּל־הָעָ֣ם הַזֶּ֔ה עַל־מְקֹמ֖וֹ יָבֹ֥א בְשָׁלֽוֹם׃</TextFragment>
      </PasukFragment>
      <PasukStart id="pasuk_0:17:23" index="23" pasuk="כד"/>
      <PasukFragment pasuk_id="pasuk_0:17:23">
        <TextFragment>וַיִּשְׁמַ֥ע מֹשֶׁ֖ה לְק֣וֹל חֹֽתְנ֑וֹ וַיַּ֕עַשׂ כֹּ֖ל אֲשֶׁ֥ר אָמָֽר׃</TextFragment>
      </PasukFragment>
      <PasukStart id="pasuk_0:17:24" index="24" pasuk="כה"/>
      <PasukFragment pasuk_id="pasuk_0:17:24">
        <TextFragment>וַיִּבְחַ֨ר מֹשֶׁ֤ה אַנְשֵׁי־חַ֨יִל֙ מִכָּל־יִשְׂרָאֵ֔ל וַיִּתֵּ֥ן אֹתָ֛ם רָאשִׁ֖ים עַל־הָעָ֑ם שָׂרֵ֤י אֲלָפִים֙ שָׂרֵ֣י מֵא֔וֹת שָׂרֵ֥י חֲמִשִּׁ֖ים וְשָׂרֵ֥י עֲשָׂרֹֽת׃</TextFragment>
      </PasukFragment>
      <PasukStart id="pasuk_0:17:25" index="25" pasuk="כו"/>
      <PasukFragment pasuk_id="pasuk_0:17:25">
        <TextFragment>וְשָֽׁפְט֥וּ אֶת־הָעָ֖ם בְּכָל־עֵ֑ת אֶת־הַדָּבָ֤ר הַקָּשֶׁה֙ יְבִיא֣וּן אֶל־מֹשֶׁ֔ה וְכָל־הַדָּבָ֥ר הַקָּטֹ֖ן יִשְׁפּוּט֥וּ הֵֽם׃</TextFragment>
      </PasukFragment>
      <PasukStart id="pasuk_0:17:26" index="26" pasuk="כז"/>
      <PasukFragment pasuk_id="pasuk_0:17:26">
        <TextFragment>וַיְשַׁלַּ֥ח מֹשֶׁ֖ה אֶת־חֹֽתְנ֑וֹ וַיֵּ֥לֶךְ ל֖וֹ אֶל־אַרְצֽוֹ׃ </TextFragment>
        <Petuha/>
      </PasukFragment>
    </Perek>
    <Perek id="perek_0:18" index="18" perek="יט">
      <PasukStart id="pasuk_0:18:0" index="0" pasuk="א"/>
      <PasukFragment pasuk_id="pasuk_0:18:0">
        <TextFragment>בַּחֹ֨דֶשׁ֙ הַשְּׁלִישִׁ֔י לְצֵ֥את בְּנֵֽי־יִשְׂרָאֵ֖ל מֵאֶ֣רֶץ מִצְרָ֑יִם בַּיּ֣וֹם הַזֶּ֔ה בָּ֖אוּ מִדְבַּ֥ר סִינָֽי׃</TextFragment>
      </PasukFragment>
      <PasukStart id="pasuk_0:18:1" index="1" pasuk="ב"/>
      <PasukFragment pasuk_id="pasuk_0:18:1">
        <TextFragment>וַיִּסְע֣וּ מֵֽרְפִידִ֗ים וַיָּבֹ֨אוּ֙ מִדְבַּ֣ר סִינַ֔י וַֽיַּחֲנ֖וּ בַּמִּדְבָּ֑ר וַיִּֽחַן־שָׁ֥ם יִשְׂרָאֵ֖ל נֶ֥גֶד הָהָֽר׃</TextFragment>
      </PasukFragment>
      <PasukStart id="pasuk_0:18:2" index="2" pasuk="ג"/>
      <PasukFragment pasuk_id="pasuk_0:18:2">
        <TextFragment>וּמֹשֶׁ֥ה עָלָ֖ה אֶל־הָֽאֱלֹהִ֑ים וַיִּקְרָ֨א אֵלָ֤יו יְהוָה֙ מִן־הָהָ֣ר לֵאמֹ֔ר כֹּ֤ה תֹאמַר֙ לְבֵ֣ית יַֽעֲקֹ֔ב וְתַגֵּ֖יד לִבְנֵ֥י יִשְׂרָאֵֽל׃</TextFragment>
      </PasukFragment>
      <PasukStart id="pasuk_0:18:3" index="3" pasuk="ד"/>
      <PasukFragment pasuk_id="pasuk_0:18:3">
        <TextFragment>אַתֶּ֣ם רְאִיתֶ֔ם אֲשֶׁ֥ר עָשִׂ֖יתִי לְמִצְרָ֑יִם וָֽאֶשָּׂ֤א אֶתְכֶם֙ עַל־כַּנְפֵ֣י נְשָׁרִ֔ים וָֽאָבִ֥א אֶתְכֶ֖ם אֵלָֽי׃</TextFragment>
      </PasukFragment>
      <PasukStart id="pasuk_0:18:4" index="4" pasuk="ה"/>
      <PasukFragment pasuk_id="pasuk_0:18:4">
        <TextFragment>וְעַתָּ֗ה אִם־שָׁמ֤וֹעַ תִּשְׁמְעוּ֙ בְּקֹלִ֔י וּשְׁמַרְתֶּ֖ם אֶת־בְּרִיתִ֑י וִֽהְיִ֨יתֶם לִ֤י סְגֻלָּה֙ מִכָּל־הָ֣עַמִּ֔ים כִּי־לִ֖י כָּל־הָאָֽרֶץ׃</TextFragment>
      </PasukFragment>
      <PasukStart id="pasuk_0:18:5" index="5" pasuk="ו"/>
      <PasukFragment pasuk_id="pasuk_0:18:5">
        <TextFragment>וְאַתֶּ֧ם תִּֽהְיוּ־לִ֛י מַמְלֶ֥כֶת כֹּֽהֲנִ֖ים וְג֣וֹי קָד֑וֹשׁ אֵ֚לֶּה הַדְּבָרִ֔ים אֲשֶׁ֥ר תְּדַבֵּ֖ר אֶל־בְּנֵ֥י יִשְׂרָאֵֽל׃</TextFragment>
      </PasukFragment>
      <PasukStart id="pasuk_0:18:6" index="6" pasuk="ז"/>
      <PasukFragment pasuk_id="pasuk_0:18:6">
        <TextFragment>וַיָּבֹ֣א מֹשֶׁ֔ה וַיִּקְרָ֖א לְזִקְנֵ֣י הָעָ֑ם וַיָּ֣שֶׂם לִפְנֵיהֶ֗ם אֵ֚ת כָּל־הַדְּבָרִ֣ים הָאֵ֔לֶּה אֲשֶׁ֥ר צִוָּ֖הוּ יְהוָֽה׃</TextFragment>
      </PasukFragment>
      <PasukStart id="pasuk_0:18:7" index="7" pasuk="ח"/>
      <PasukFragment pasuk_id="pasuk_0:18:7">
        <TextFragment>וַיַּֽעֲנ֨וּ כָל־הָעָ֤ם יַחְדָּו֙ וַיֹּ֣אמְר֔וּ כֹּ֛ל אֲשֶׁר־דִּבֶּ֥ר יְהוָ֖ה נַֽעֲשֶׂ֑ה וַיָּ֧שֶׁב מֹשֶׁ֛ה אֶת־דִּבְרֵ֥י הָעָ֖ם אֶל־יְהוָֽה׃</TextFragment>
      </PasukFragment>
      <PasukStart id="pasuk_0:18:8" index="8" pasuk="ט"/>
      <PasukFragment pasuk_id="pasuk_0:18:8">
        <TextFragment>וַיֹּ֨אמֶר יְהוָ֜ה אֶל־מֹשֶׁ֗ה הִנֵּ֨ה אָֽנֹכִ֜י בָּ֣א אֵלֶיךָ֮ בְּעַ֣ב הֶֽעָנָן֒ בַּֽעֲב֞וּר יִשְׁמַ֤ע הָעָם֙ בְּדַבְּרִ֣י עִמָּ֔ךְ וְגַם־בְּךָ֖ יַֽאֲמִ֣ינוּ לְעוֹלָ֑ם וַיַּגֵּ֥ד מֹשֶׁ֛ה אֶת־דִּבְרֵ֥י הָעָ֖ם אֶל־יְהוָֽה׃</TextFragment>
      </PasukFragment>
      <PasukStart id="pasuk_0:18:9" index="9" pasuk="י"/>
      <PasukFragment pasuk_id="pasuk_0:18:9">
        <TextFragment>וַיֹּ֨אמֶר יְהוָ֤ה אֶל־מֹשֶׁה֙ לֵ֣ךְ אֶל־הָעָ֔ם וְקִדַּשְׁתָּ֥ם הַיּ֖וֹם וּמָחָ֑ר וְכִבְּס֖וּ שִׂמְלֹתָֽם׃</TextFragment>
      </PasukFragment>
      <PasukStart id="pasuk_0:18:10" index="10" pasuk="יא"/>
      <PasukFragment pasuk_id="pasuk_0:18:10">
        <TextFragment>וְהָי֥וּ נְכֹנִ֖ים לַיּ֣וֹם הַשְּׁלִישִׁ֑י כִּ֣י ׀ בַּיּ֣וֹם הַשְּׁלִשִׁ֗י יֵרֵ֧ד יְהוָ֛ה לְעֵינֵ֥י כָל־הָעָ֖ם עַל־הַ֥ר סִינָֽי׃</TextFragment>
      </PasukFragment>
      <PasukStart id="pasuk_0:18:11" index="11" pasuk="יב"/>
      <PasukFragment pasuk_id="pasuk_0:18:11">
        <TextFragment>וְהִגְבַּלְתָּ֤ אֶת־הָעָם֙ סָבִ֣יב לֵאמֹ֔ר הִשָּֽׁמְר֥וּ לָכֶ֛ם עֲל֥וֹת בָּהָ֖ר וּנְגֹ֣עַ בְּקָצֵ֑הוּ כָּל־הַנֹּגֵ֥עַ בָּהָ֖ר מ֥וֹת יוּמָֽת׃</TextFragment>
      </PasukFragment>
      <PasukStart id="pasuk_0:18:12" index="12" pasuk="יג"/>
      <PasukFragment pasuk_id="pasuk_0:18:12">
        <TextFragment>לֹֽא־תִגַּ֨ע בּ֜וֹ יָ֗ד כִּֽי־סָק֤וֹל יִסָּקֵל֙ אֽוֹ־יָרֹ֣ה יִיָּרֶ֔ה אִם־בְּהֵמָ֥ה אִם־אִ֖ישׁ לֹ֣א יִֽחְיֶ֑ה בִּמְשֹׁךְ֙ הַיֹּבֵ֔ל הֵ֖מָּה יַֽעֲל֥וּ בָהָֽר׃</TextFragment>
      </PasukFragment>
      <PasukStart id="pasuk_0:18:13" index="13" pasuk="יד"/>
      <PasukFragment pasuk_id="pasuk_0:18:13">
        <TextFragment>וַיֵּ֧רֶד מֹשֶׁ֛ה מִן־הָהָ֖ר אֶל־הָעָ֑ם וַיְקַדֵּשׁ֙ אֶת־הָעָ֔ם וַֽיְכַבְּס֖וּ שִׂמְלֹתָֽם׃</TextFragment>
      </PasukFragment>
      <PasukStart id="pasuk_0:18:14" index="14" pasuk="טו"/>
      <PasukFragment pasuk_id="pasuk_0:18:14">
        <TextFragment>וַיֹּ֨אמֶר֙ אֶל־הָעָ֔ם הֱי֥וּ נְכֹנִ֖ים לִשְׁלֹ֣שֶׁת יָמִ֑ים אַֽל־תִּגְּשׁ֖וּ אֶל־אִשָּֽׁה׃</TextFragment>
      </PasukFragment>
      <PasukStart id="pasuk_0:18:15" index="15" pasuk="טז"/>
      <PasukFragment pasuk_id="pasuk_0:18:15">
        <TextFragment>וַיְהִי֩ בַיּ֨וֹם הַשְּׁלִישִׁ֜י בִּֽהְיֹ֣ת הַבֹּ֗קֶר וַיְהִי֩ קֹלֹ֨ת וּבְרָקִ֜ים וְעָנָ֤ן כָּבֵד֙ עַל־הָהָ֔ר וְקֹ֥ל שֹׁפָ֖ר חָזָ֣ק מְאֹ֑ד וַיֶּֽחֱרַ֥ד כָּל־הָעָ֖ם אֲשֶׁ֥ר בַּֽמַּחֲנֶֽה׃</TextFragment>
      </PasukFragment>
      <PasukStart id="pasuk_0:18:16" index="16" pasuk="יז"/>
      <PasukFragment pasuk_id="pasuk_0:18:16">
        <TextFragment>וַיּוֹצֵ֨א מֹשֶׁ֧ה אֶת־הָעָ֛ם לִקְרַ֥את הָֽאֱלֹהִ֖ים מִן־הַֽמַּחֲנֶ֑ה וַיִּֽתְיַצְּב֖וּ בְּתַחְתִּ֥ית הָהָֽר׃</TextFragment>
      </PasukFragment>
      <PasukStart id="pasuk_0:18:17" index="17" pasuk="יח"/>
      <PasukFragment pasuk_id="pasuk_0:18:17">
        <TextFragment>וְהַ֤ר סִינַי֙ עָשַׁ֣ן כֻּלּ֔וֹ מִ֠פְּנֵי אֲשֶׁ֨ר יָרַ֥ד עָלָ֛יו יְהוָ֖ה בָּאֵ֑שׁ וַיַּ֤עַל עֲשָׁנוֹ֙ כְּעֶ֣שֶׁן הַכִּבְשָׁ֔ן וַיֶּֽחֱרַ֥ד כָּל־הָהָ֖ר מְאֹֽד׃</TextFragment>
      </PasukFragment>
      <PasukStart id="pasuk_0:18:18" index="18" pasuk="יט"/>
      <PasukFragment pasuk_id="pasuk_0:18:18">
        <TextFragment>וַֽיְהִי֙ ק֣וֹל הַשֹּׁפָ֔ר הוֹלֵ֖ךְ וְחָזֵ֣ק מְאֹ֑ד מֹשֶׁ֣ה יְדַבֵּ֔ר וְהָֽאֱלֹהִ֖ים יַֽעֲנֶ֥נּֽוּ בְקֽוֹל׃</TextFragment>
      </PasukFragment>
      <PasukStart id="pasuk_0:18:19" index="19" pasuk="כ"/>
      <PasukFragment pasuk_id="pasuk_0:18:19">
        <TextFragment>וַיֵּ֧רֶד יְהוָ֛ה עַל־הַ֥ר סִינַ֖י אֶל־רֹ֣אשׁ הָהָ֑ר וַיִּקְרָ֨א יְהוָ֧ה לְמֹשֶׁ֛ה אֶל־רֹ֥אשׁ הָהָ֖ר וַיַּ֥עַל מֹשֶֽׁה׃</TextFragment>
      </PasukFragment>
      <PasukStart id="pasuk_0:18:20" index="20" pasuk="כא"/>
      <PasukFragment pasuk_id="pasuk_0:18:20">
        <TextFragment>וַיֹּ֤אמֶר יְהוָה֙ אֶל־מֹשֶׁ֔ה רֵ֖ד הָעֵ֣ד בָּעָ֑ם פֶּן־יֶֽהֶרְס֤וּ אֶל־יְהוָה֙ לִרְא֔וֹת וְנָפַ֥ל מִמֶּ֖נּוּ רָֽב׃</TextFragment>
      </PasukFragment>
      <PasukStart id="pasuk_0:18:21" index="21" pasuk="כב"/>
      <PasukFragment pasuk_id="pasuk_0:18:21">
        <TextFragment>וְגַ֧ם הַכֹּֽהֲנִ֛ים הַנִּגָּשִׁ֥ים אֶל־יְהוָ֖ה יִתְקַדָּ֑שׁוּ פֶּן־יִפְרֹ֥ץ בָּהֶ֖ם יְהוָֽה׃</TextFragment>
      </PasukFragment>
      <PasukStart id="pasuk_0:18:22" index="22" pasuk="כג"/>
      <PasukFragment pasuk_id="pasuk_0:18:22">
        <TextFragment>וַיֹּ֤אמֶר מֹשֶׁה֙ אֶל־יְהוָ֔ה לֹֽא־יוּכַ֣ל הָעָ֔ם לַֽעֲלֹ֖ת אֶל־הַ֣ר סִינָ֑י כִּֽי־אַתָּ֞ה הַֽעֵדֹ֤תָה בָּ֨נוּ֙ לֵאמֹ֔ר הַגְבֵּ֥ל אֶת־הָהָ֖ר וְקִדַּשְׁתּֽוֹ׃</TextFragment>
      </PasukFragment>
      <PasukStart id="pasuk_0:18:23" index="23" pasuk="כד"/>
      <PasukFragment pasuk_id="pasuk_0:18:23">
        <TextFragment>וַיֹּ֨אמֶר אֵלָ֤יו יְהוָה֙ לֶךְ־רֵ֔ד וְעָלִ֥יתָ אַתָּ֖ה וְאַֽהֲרֹ֣ן עִמָּ֑ךְ וְהַכֹּֽהֲנִ֣ים וְהָעָ֗ם אַל־יֶֽהֶרְס֛וּ לַֽעֲלֹ֥ת אֶל־יְהוָ֖ה פֶּן־יִפְרָץ־בָּֽם׃</TextFragment>
      </PasukFragment>
      <PasukStart id="pasuk_0:18:24" index="24" pasuk="כה"/>
      <PasukFragment pasuk_id="pasuk_0:18:24">
        <TextFragment>וַיֵּ֥רֶד מֹשֶׁ֖ה אֶל־הָעָ֑ם וַיֹּ֖אמֶר אֲלֵהֶֽם׃ </TextFragment>
        <Setumah/>
      </PasukFragment>
    </Perek>
    <Perek id="perek_0:19" index="19" perek="כ">
      <PasukStart id="pasuk_0:19:0" index="0" pasuk="א"/>
      <PasukFragment pasuk_id="pasuk_0:19:0">
        <TextFragment>וַיְדַבֵּ֣ר אֱלֹהִ֔ים אֵ֛ת כָּל־הַדְּבָרִ֥ים הָאֵ֖לֶּה לֵאמֹֽר׃ </TextFragment>
        <Setumah/>
      </PasukFragment>
      <PasukStart id="pasuk_0:19:1" index="1" pasuk="ב"/>
      <PasukFragment pasuk_id="pasuk_0:19:1">
        <TextFragment>אָֽנֹכִי֙ יְהוָ֣ה אֱלֹהֶ֔יךָ אֲשֶׁ֧ר הֽוֹצֵאתִ֛יךָ מֵאֶ֥רֶץ מִצְרַ֖יִם מִבֵּ֣ית עֲבָדִ֑ים לֹֽא־יִהְיֶ֥ה לְךָ֛ אֱלֹהִ֥ים אֲחֵרִ֖ים עַל־פָּנָֽי׃</TextFragment>
      </PasukFragment>
      <PasukStart id="pasuk_0:19:2" index="2" pasuk="ג"/>
      <PasukFragment pasuk_id="pasuk_0:19:2">
        <TextFragment>לֹֽא־תַעֲשֶׂ֨ה לְךָ֥ פֶ֨סֶל֙ וְכָל־תְּמוּנָ֔ה אֲשֶׁ֤ר בַּשָּׁמַ֨יִם֙ מִמַּ֔עַל וַֽאֲשֶׁ֥ר בָּאָ֖רֶץ מִתָּ֑חַת וַֽאֲשֶׁ֥ר בַּמַּ֖יִם מִתַּ֥חַת לָאָֽרֶץ׃</TextFragment>
      </PasukFragment>
      <PasukStart id="pasuk_0:19:3" index="3" pasuk="ד"/>
      <PasukFragment pasuk_id="pasuk_0:19:3">
        <TextFragment>לֹֽא־תִשְׁתַּחֲוֶ֥ה לָהֶ֖ם וְלֹ֣א תָֽעָבְדֵ֑ם כִּ֣י אָֽנֹכִ֞י יְהוָ֤ה אֱלֹהֶ֨יךָ֙ אֵ֣ל קַנָּ֔א פֹּ֠קֵד עֲו֨‍ֹן אָבֹ֧ת עַל־בָּנִ֛ים עַל־שִׁלֵּשִׁ֥ים וְעַל־רִבֵּעִ֖ים לְשֹֽׂנְאָֽי׃</TextFragment>
      </PasukFragment>
      <PasukStart id="pasuk_0:19:4" index="4" pasuk="ה"/>
      <PasukFragment pasuk_id="pasuk_0:19:4">
        <TextFragment>וְעֹ֥שֶׂה חֶ֖סֶד לַֽאֲלָפִ֑ים לְאֹֽהֲבַ֖י וּלְשֹֽׁמְרֵ֥י מִצְו‍ֹתָֽי׃ </TextFragment>
        <Setumah/>
      </PasukFragment>
      <PasukStart id="pasuk_0:19:5" index="5" pasuk="ו"/>
      <PasukFragment pasuk_id="pasuk_0:19:5">
        <TextFragment>לֹ֥א תִשָּׂ֛א אֶת־שֵֽׁם־יְהוָ֥ה אֱלֹהֶ֖יךָ לַשָּׁ֑וְא כִּ֣י לֹ֤א יְנַקֶּה֙ יְהוָ֔ה אֵ֛ת אֲשֶׁר־יִשָּׂ֥א אֶת־שְׁמ֖וֹ לַשָּֽׁוְא׃ </TextFragment>
        <Petuha/>
      </PasukFragment>
      <PasukStart id="pasuk_0:19:6" index="6" pasuk="ז"/>
      <PasukFragment pasuk_id="pasuk_0:19:6">
        <TextFragment>זָכ֛וֹר אֶת־י֥וֹם הַשַּׁבָּ֖ת לְקַדְּשֽׁוֹ׃</TextFragment>
      </PasukFragment>
      <PasukStart id="pasuk_0:19:7" index="7" pasuk="ח"/>
      <PasukFragment pasuk_id="pasuk_0:19:7">
        <TextFragment>שֵׁ֤שֶׁת יָמִים֙ תַּֽעֲבֹ֔ד וְעָשִׂ֖יתָ כָּל־מְלַאכְתֶּֽךָ׃</TextFragment>
      </PasukFragment>
      <PasukStart id="pasuk_0:19:8" index="8" pasuk="ט"/>
      <PasukFragment pasuk_id="pasuk_0:19:8">
        <TextFragment>וְיוֹם֙ הַשְּׁבִיעִ֔י שַׁבָּ֖ת לַֽיהוָ֣ה אֱלֹהֶ֑יךָ לֹֽא־תַעֲשֶׂ֨ה כָל־מְלָאכָ֜ה אַתָּ֣ה ׀ וּבִנְךָ֣ וּבִתֶּ֗ךָ עַבְדְּךָ֤ וַאֲמָֽתְךָ֙ וּבְהֶמְתֶּ֔ךָ וְגֵֽרְךָ֖ אֲשֶׁ֥ר בִּשְׁעָרֶֽיךָ׃</TextFragment>
      </PasukFragment>
      <PasukStart id="pasuk_0:19:9" index="9" pasuk="י"/>
      <PasukFragment pasuk_id="pasuk_0:19:9">
        <TextFragment>כִּ֣י שֵֽׁשֶׁת־יָמִים֩ עָשָׂ֨ה יְהוָ֜ה אֶת־הַשָּׁמַ֣יִם וְאֶת־הָאָ֗רֶץ אֶת־הַיָּם֙ וְאֶת־כָּל־אֲשֶׁר־בָּ֔ם וַיָּ֖נַח בַּיּ֣וֹם הַשְּׁבִיעִ֑י עַל־כֵּ֗ן בֵּרַ֧ךְ יְהוָ֛ה אֶת־י֥וֹם הַשַּׁבָּ֖ת וַֽיְקַדְּשֵֽׁהוּ׃ </TextFragment>
        <Setumah/>
      </PasukFragment>
      <PasukStart id="pasuk_0:19:10" index="10" pasuk="יא"/>
      <PasukFragment pasuk_id="pasuk_0:19:10">
        <TextFragment>כַּבֵּ֥ד אֶת־אָבִ֖יךָ וְאֶת־אִמֶּ֑ךָ לְמַ֨עַן֙ יַֽאֲרִכ֣וּן יָמֶ֔יךָ עַ֚ל הָֽאֲדָמָ֔ה אֲשֶׁר־יְהוָ֥ה אֱלֹהֶ֖יךָ נֹתֵ֥ן לָֽךְ׃ </TextFragment>
        <Setumah/>
      </PasukFragment>
      <PasukStart id="pasuk_0:19:11" index="11" pasuk="יב"/>
      <PasukFragment pasuk_id="pasuk_0:19:11">
        <TextFragment>לֹ֥א תִרְצָ֖ח </TextFragment>
        <Setumah/>
        <TextFragment> לֹ֣א תִנְאָ֑ף </TextFragment>
        <Setumah/>
        <TextFragment> לֹ֣א תִגְנֹ֔ב </TextFragment>
        <Setumah/>
        <TextFragment> לֹֽא־תַעֲנֶ֥ה בְרֵֽעֲךָ֖ עֵ֥ד שָֽׁקֶר׃ </TextFragment>
        <Setumah/>
      </PasukFragment>
      <PasukStart id="pasuk_0:19:12" index="12" pasuk="יג"/>
      <PasukFragment pasuk_id="pasuk_0:19:12">
        <TextFragment>לֹ֥א תַחְמֹ֖ד בֵּ֣ית רֵעֶ֑ךָ </TextFragment>
        <Setumah/>
        <TextFragment> לֹֽא־תַחְמֹ֞ד אֵ֣שֶׁת רֵעֶ֗ךָ וְעַבְדּ֤וֹ וַֽאֲמָתוֹ֙ וְשׁוֹר֣וֹ וַֽחֲמֹר֔וֹ וְכֹ֖ל אֲשֶׁ֥ר לְרֵעֶֽךָ׃ </TextFragment>
        <Petuha/>
      </PasukFragment>
      <PasukStart id="pasuk_0:19:13" index="13" pasuk="יד"/>
      <PasukFragment pasuk_id="pasuk_0:19:13">
        <TextFragment>וְכָל־הָעָם֩ רֹאִ֨ים אֶת־הַקּוֹלֹ֜ת וְאֶת־הַלַּפִּידִ֗ם וְאֵת֙ ק֣וֹל הַשֹּׁפָ֔ר וְאֶת־הָהָ֖ר עָשֵׁ֑ן וַיַּ֤רְא הָעָם֙ וַיָּנֻ֔עוּ וַיַּֽעַמְד֖וּ מֵֽרָחֹֽק׃</TextFragment>
      </PasukFragment>
      <PasukStart id="pasuk_0:19:14" index="14" pasuk="טו"/>
      <PasukFragment pasuk_id="pasuk_0:19:14">
        <TextFragment>וַיֹּֽאמְרוּ֙ אֶל־מֹשֶׁ֔ה דַּבֵּר־אַתָּ֥ה עִמָּ֖נוּ וְנִשְׁמָ֑עָה וְאַל־יְדַבֵּ֥ר עִמָּ֛נוּ אֱלֹהִ֖ים פֶּן־נָמֽוּת׃</TextFragment>
      </PasukFragment>
      <PasukStart id="pasuk_0:19:15" index="15" pasuk="טז"/>
      <PasukFragment pasuk_id="pasuk_0:19:15">
        <TextFragment>וַיֹּ֨אמֶר מֹשֶׁ֣ה אֶל־הָעָם֮ אַל־תִּירָאוּ֒ כִּ֗י לְבַֽעֲבוּר֙ נַסּ֣וֹת אֶתְכֶ֔ם בָּ֖א הָֽאֱלֹהִ֑ים וּבַֽעֲב֗וּר תִּֽהְיֶ֧ה יִרְאָת֛וֹ עַל־פְּנֵיכֶ֖ם לְבִלְתִּ֥י תֶֽחֱטָֽאוּ׃</TextFragment>
      </PasukFragment>
      <PasukStart id="pasuk_0:19:16" index="16" pasuk="יז"/>
      <PasukFragment pasuk_id="pasuk_0:19:16">
        <TextFragment>וַיַּֽעֲמֹ֥ד הָעָ֖ם מֵֽרָחֹ֑ק וּמֹשֶׁה֙ נִגַּ֣שׁ אֶל־הָֽעֲרָפֶ֔ל אֲשֶׁר־שָׁ֖ם הָֽאֱלֹהִֽים׃ </TextFragment>
        <Setumah/>
      </PasukFragment>
      <PasukStart id="pasuk_0:19:17" index="17" pasuk="יח"/>
      <PasukFragment pasuk_id="pasuk_0:19:17">
        <TextFragment>וַיֹּ֤אמֶר יְהוָה֙ אֶל־מֹשֶׁ֔ה כֹּ֥ה תֹאמַ֖ר אֶל־בְּנֵ֣י יִשְׂרָאֵ֑ל אַתֶּ֣ם רְאִיתֶ֔ם כִּ֚י מִן־הַשָּׁמַ֔יִם דִּבַּ֖רְתִּי עִמָּכֶֽם׃</TextFragment>
      </PasukFragment>
      <PasukStart id="pasuk_0:19:18" index="18" pasuk="יט"/>
      <PasukFragment pasuk_id="pasuk_0:19:18">
        <TextFragment>לֹ֥א תַֽעֲשׂ֖וּן אִתִּ֑י אֱלֹ֤הֵי כֶ֨סֶף֙ וֵֽאלֹהֵ֣י זָהָ֔ב לֹ֥א תַֽעֲשׂ֖וּ לָכֶֽם׃</TextFragment>
      </PasukFragment>
      <PasukStart id="pasuk_0:19:19" index="19" pasuk="כ"/>
      <PasukFragment pasuk_id="pasuk_0:19:19">
        <TextFragment>מִזְבַּ֣ח אֲדָמָה֮ תַּֽעֲשֶׂה־לִּי֒ וְזָֽבַחְתָּ֣ עָלָ֗יו אֶת־עֹֽלֹתֶ֨יךָ֙ וְאֶת־שְׁלָמֶ֔יךָ אֶת־צֹֽאנְךָ֖ וְאֶת־בְּקָרֶ֑ךָ בְּכָל־הַמָּקוֹם֙ אֲשֶׁ֣ר אַזְכִּ֣יר אֶת־שְׁמִ֔י אָב֥וֹא אֵלֶ֖יךָ וּבֵֽרַכְתִּֽיךָ׃</TextFragment>
      </PasukFragment>
      <PasukStart id="pasuk_0:19:20" index="20" pasuk="כא"/>
      <PasukFragment pasuk_id="pasuk_0:19:20">
        <TextFragment>וְאִם־מִזְבַּ֤ח אֲבָנִים֙ תַּֽעֲשֶׂה־לִּ֔י לֹֽא־תִבְנֶ֥ה אֶתְהֶ֖ן גָּזִ֑ית כִּ֧י חַרְבְּךָ֛ הֵנַ֥פְתָּ עָלֶ֖יהָ וַתְּחַֽלְלֶֽהָ׃</TextFragment>
      </PasukFragment>
      <PasukStart id="pasuk_0:19:21" index="21" pasuk="כב"/>
      <PasukFragment pasuk_id="pasuk_0:19:21">
        <TextFragment>וְלֹֽא־תַעֲלֶ֥ה בְמַֽעֲלֹ֖ת עַֽל־מִזְבְּחִ֑י אֲשֶׁ֛ר לֹֽא־תִגָּלֶ֥ה עֶרְוָֽתְךָ֖ עָלָֽיו׃ </TextFragment>
        <Petuha/>
      </PasukFragment>
    </Perek>
    <Perek id="perek_0:20" index="20" perek="כא">
      <PasukStart id="pasuk_0:20:0" index="0" pasuk="א"/>
      <PasukFragment pasuk_id="pasuk_0:20:0">
        <TextFragment>וְאֵ֨לֶּה֙ הַמִּשְׁפָּטִ֔ים אֲשֶׁ֥ר תָּשִׂ֖ים לִפְנֵיהֶֽם׃</TextFragment>
      </PasukFragment>
      <PasukStart id="pasuk_0:20:1" index="1" pasuk="ב"/>
      <PasukFragment pasuk_id="pasuk_0:20:1">
        <TextFragment>כִּ֤י תִקְנֶה֙ עֶ֣בֶד עִבְרִ֔י שֵׁ֥שׁ שָׁנִ֖ים יַֽעֲבֹ֑ד וּבַ֨שְּׁבִעִ֔ת יֵצֵ֥א לַֽחָפְשִׁ֖י חִנָּֽם׃</TextFragment>
      </PasukFragment>
      <PasukStart id="pasuk_0:20:2" index="2" pasuk="ג"/>
      <PasukFragment pasuk_id="pasuk_0:20:2">
        <TextFragment>אִם־בְּגַפּ֥וֹ יָבֹ֖א בְּגַפּ֣וֹ יֵצֵ֑א אִם־בַּ֤עַל אִשָּׁה֙ ה֔וּא וְיָֽצְאָ֥ה אִשְׁתּ֖וֹ עִמּֽוֹ׃</TextFragment>
      </PasukFragment>
      <PasukStart id="pasuk_0:20:3" index="3" pasuk="ד"/>
      <PasukFragment pasuk_id="pasuk_0:20:3">
        <TextFragment>אִם־אֲדֹנָיו֙ יִתֶּן־ל֣וֹ אִשָּׁ֔ה וְיָֽלְדָה־ל֥וֹ בָנִ֖ים א֣וֹ בָנ֑וֹת הָֽאִשָּׁ֣ה וִֽילָדֶ֗יהָ תִּֽהְיֶה֙ לַֽאדֹנֶ֔יהָ וְה֖וּא יֵצֵ֥א בְגַפּֽוֹ׃</TextFragment>
      </PasukFragment>
      <PasukStart id="pasuk_0:20:4" index="4" pasuk="ה"/>
      <PasukFragment pasuk_id="pasuk_0:20:4">
        <TextFragment>וְאִם־אָמֹ֤ר יֹאמַר֙ הָעֶ֔בֶד אָהַ֨בְתִּי֙ אֶת־אֲדֹנִ֔י אֶת־אִשְׁתִּ֖י וְאֶת־בָּנָ֑י לֹ֥א אֵצֵ֖א חָפְשִֽׁי׃</TextFragment>
      </PasukFragment>
      <PasukStart id="pasuk_0:20:5" index="5" pasuk="ו"/>
      <PasukFragment pasuk_id="pasuk_0:20:5">
        <TextFragment>וְהִגִּישׁ֤וֹ אֲדֹנָיו֙ אֶל־הָ֣אֱלֹהִ֔ים וְהִגִּישׁוֹ֙ אֶל־הַדֶּ֔לֶת א֖וֹ אֶל־הַמְּזוּזָ֑ה וְרָצַ֨ע אֲדֹנָ֤יו אֶת־אָזְנוֹ֙ בַּמַּרְצֵ֔עַ וַֽעֲבָד֖וֹ לְעֹלָֽם׃ </TextFragment>
        <Setumah/>
      </PasukFragment>
      <PasukStart id="pasuk_0:20:6" index="6" pasuk="ז"/>
      <PasukFragment pasuk_id="pasuk_0:20:6">
        <TextFragment>וְכִֽי־יִמְכֹּ֥ר אִ֛ישׁ אֶת־בִּתּ֖וֹ לְאָמָ֑ה לֹ֥א תֵצֵ֖א כְּצֵ֥את הָֽעֲבָדִֽים׃</TextFragment>
      </PasukFragment>
      <PasukStart id="pasuk_0:20:7" index="7" pasuk="ח"/>
      <PasukFragment pasuk_id="pasuk_0:20:7">
        <TextFragment>אִם־רָעָ֞ה בְּעֵינֵ֧י אֲדֹנֶ֛יהָ אֲשֶׁר־לא (ל֥וֹ) יְעָדָ֖הּ וְהֶפְדָּ֑הּ לְעַ֥ם נָכְרִ֛י לֹֽא־יִמְשֹׁ֥ל לְמָכְרָ֖הּ בְּבִגְדוֹ־בָֽהּ׃</TextFragment>
      </PasukFragment>
      <PasukStart id="pasuk_0:20:8" index="8" pasuk="ט"/>
      <PasukFragment pasuk_id="pasuk_0:20:8">
        <TextFragment>וְאִם־לִבְנ֖וֹ יִֽיעָדֶ֑נָּה כְּמִשְׁפַּ֥ט הַבָּנ֖וֹת יַֽעֲשֶׂה־לָּֽהּ׃</TextFragment>
      </PasukFragment>
      <PasukStart id="pasuk_0:20:9" index="9" pasuk="י"/>
      <PasukFragment pasuk_id="pasuk_0:20:9">
        <TextFragment>אִם־אַחֶ֖רֶת יִֽקַּֽח־ל֑וֹ שְׁאֵרָ֛הּ כְּסוּתָ֥הּ וְעֹֽנָתָ֖הּ לֹ֥א יִגְרָֽע׃</TextFragment>
      </PasukFragment>
      <PasukStart id="pasuk_0:20:10" index="10" pasuk="יא"/>
      <PasukFragment pasuk_id="pasuk_0:20:10">
        <TextFragment>וְאִ֨ם־שְׁלָשׁ־אֵ֔לֶּה לֹ֥א יַֽעֲשֶׂ֖ה לָ֑הּ וְיָֽצְאָ֥ה חִנָּ֖ם אֵ֥ין כָּֽסֶף׃ </TextFragment>
        <Setumah/>
      </PasukFragment>
      <PasukStart id="pasuk_0:20:11" index="11" pasuk="יב"/>
      <PasukFragment pasuk_id="pasuk_0:20:11">
        <TextFragment>מַכֵּ֥ה אִ֛ישׁ וָמֵ֖ת מ֥וֹת יוּמָֽת׃</TextFragment>
      </PasukFragment>
      <PasukStart id="pasuk_0:20:12" index="12" pasuk="יג"/>
      <PasukFragment pasuk_id="pasuk_0:20:12">
        <TextFragment>וַֽאֲשֶׁר֙ לֹ֣א צָדָ֔ה וְהָֽאֱלֹהִ֖ים אִנָּ֣ה לְיָד֑וֹ וְשַׂמְתִּ֤י לְךָ֙ מָק֔וֹם אֲשֶׁ֥ר יָנ֖וּס שָֽׁמָּה׃ </TextFragment>
        <Setumah/>
      </PasukFragment>
      <PasukStart id="pasuk_0:20:13" index="13" pasuk="יד"/>
      <PasukFragment pasuk_id="pasuk_0:20:13">
        <TextFragment>וְכִֽי־יָזִ֥ד אִ֛ישׁ עַל־רֵעֵ֖הוּ לְהָרְג֣וֹ בְעָרְמָ֑ה מֵעִ֣ם מִזְבְּחִ֔י תִּקָּחֶ֖נּוּ לָמֽוּת׃ </TextFragment>
        <Setumah/>
      </PasukFragment>
      <PasukStart id="pasuk_0:20:14" index="14" pasuk="טו"/>
      <PasukFragment pasuk_id="pasuk_0:20:14">
        <TextFragment>וּמַכֵּ֥ה אָבִ֛יו וְאִמּ֖וֹ מ֥וֹת יוּמָֽת׃ </TextFragment>
        <Setumah/>
      </PasukFragment>
      <PasukStart id="pasuk_0:20:15" index="15" pasuk="טז"/>
      <PasukFragment pasuk_id="pasuk_0:20:15">
        <TextFragment>וְגֹנֵ֨ב אִ֧ישׁ וּמְכָר֛וֹ וְנִמְצָ֥א בְיָד֖וֹ מ֥וֹת יוּמָֽת׃ </TextFragment>
        <Setumah/>
      </PasukFragment>
      <PasukStart id="pasuk_0:20:16" index="16" pasuk="יז"/>
      <PasukFragment pasuk_id="pasuk_0:20:16">
        <TextFragment>וּמְקַלֵּ֥ל אָבִ֛יו וְאִמּ֖וֹ מ֥וֹת יוּמָֽת׃ </TextFragment>
        <Setumah/>
      </PasukFragment>
      <PasukStart id="pasuk_0:20:17" index="17" pasuk="יח"/>
      <PasukFragment pasuk_id="pasuk_0:20:17">
        <TextFragment>וְכִֽי־יְרִיבֻ֣ן אֲנָשִׁ֔ים וְהִכָּה־אִישׁ֙ אֶת־רֵעֵ֔הוּ בְּאֶ֖בֶן א֣וֹ בְאֶגְרֹ֑ף וְלֹ֥א יָמ֖וּת וְנָפַ֥ל לְמִשְׁכָּֽב׃</TextFragment>
      </PasukFragment>
      <PasukStart id="pasuk_0:20:18" index="18" pasuk="יט"/>
      <PasukFragment pasuk_id="pasuk_0:20:18">
        <TextFragment>אִם־יָק֞וּם וְהִתְהַלֵּ֥ךְ בַּח֛וּץ עַל־מִשְׁעַנְתּ֖וֹ וְנִקָּ֣ה הַמַּכֶּ֑ה רַ֥ק שִׁבְתּ֛וֹ יִתֵּ֖ן וְרַפֹּ֥א יְרַפֵּֽא׃ </TextFragment>
        <Setumah/>
      </PasukFragment>
      <PasukStart id="pasuk_0:20:19" index="19" pasuk="כ"/>
      <PasukFragment pasuk_id="pasuk_0:20:19">
        <TextFragment>וְכִֽי־יַכֶּה֩ אִ֨ישׁ אֶת־עַבְדּ֜וֹ א֤וֹ אֶת־אֲמָתוֹ֙ בַּשֵּׁ֔בֶט וּמֵ֖ת תַּ֣חַת יָד֑וֹ נָקֹ֖ם יִנָּקֵֽם׃</TextFragment>
      </PasukFragment>
      <PasukStart id="pasuk_0:20:20" index="20" pasuk="כא"/>
      <PasukFragment pasuk_id="pasuk_0:20:20">
        <TextFragment>אַ֥ךְ אִם־י֛וֹם א֥וֹ יוֹמַ֖יִם יַֽעֲמֹ֑ד לֹ֣א יֻקַּ֔ם כִּ֥י כַסְפּ֖וֹ הֽוּא׃ </TextFragment>
        <Setumah/>
      </PasukFragment>
      <PasukStart id="pasuk_0:20:21" index="21" pasuk="כב"/>
      <PasukFragment pasuk_id="pasuk_0:20:21">
        <TextFragment>וְכִֽי־יִנָּצ֣וּ אֲנָשִׁ֗ים וְנָ֨גְפ֜וּ אִשָּׁ֤ה הָרָה֙ וְיָֽצְא֣וּ יְלָדֶ֔יהָ וְלֹ֥א יִֽהְיֶ֖ה אָס֑וֹן עָנ֣וֹשׁ יֵֽעָנֵ֗שׁ כַּֽאֲשֶׁ֨ר יָשִׁ֤ית עָלָיו֙ בַּ֣עַל הָֽאִשָּׁ֔ה וְנָתַ֖ן בִּפְלִלִֽים׃</TextFragment>
      </PasukFragment>
      <PasukStart id="pasuk_0:20:22" index="22" pasuk="כג"/>
      <PasukFragment pasuk_id="pasuk_0:20:22">
        <TextFragment>וְאִם־אָס֖וֹן יִֽהְיֶ֑ה וְנָֽתַתָּ֥ה נֶ֖פֶשׁ תַּ֥חַת נָֽפֶשׁ׃</TextFragment>
      </PasukFragment>
      <PasukStart id="pasuk_0:20:23" index="23" pasuk="כד"/>
      <PasukFragment pasuk_id="pasuk_0:20:23">
        <TextFragment>עַ֚יִן תַּ֣חַת עַ֔יִן שֵׁ֖ן תַּ֣חַת שֵׁ֑ן יָ֚ד תַּ֣חַת יָ֔ד רֶ֖גֶל תַּ֥חַת רָֽגֶל׃</TextFragment>
      </PasukFragment>
      <PasukStart id="pasuk_0:20:24" index="24" pasuk="כה"/>
      <PasukFragment pasuk_id="pasuk_0:20:24">
        <TextFragment>כְּוִיָּה֙ תַּ֣חַת כְּוִיָּ֔ה פֶּ֖צַע תַּ֣חַת פָּ֑צַע חַבּוּרָ֕ה תַּ֖חַת חַבּוּרָֽה׃ </TextFragment>
        <Setumah/>
      </PasukFragment>
      <PasukStart id="pasuk_0:20:25" index="25" pasuk="כו"/>
      <PasukFragment pasuk_id="pasuk_0:20:25">
        <TextFragment>וְכִֽי־יַכֶּ֨ה אִ֜ישׁ אֶת־עֵ֥ין עַבְדּ֛וֹ אֽוֹ־אֶת־עֵ֥ין אֲמָת֖וֹ וְשִֽׁחֲתָ֑הּ לַֽחָפְשִׁ֥י יְשַׁלְּחֶ֖נּוּ תַּ֥חַת עֵינֽוֹ׃</TextFragment>
      </PasukFragment>
      <PasukStart id="pasuk_0:20:26" index="26" pasuk="כז"/>
      <PasukFragment pasuk_id="pasuk_0:20:26">
        <TextFragment>וְאִם־שֵׁ֥ן עַבְדּ֛וֹ אֽוֹ־שֵׁ֥ן אֲמָת֖וֹ יַפִּ֑יל לַֽחָפְשִׁ֥י יְשַׁלְּחֶ֖נּוּ תַּ֥חַת שִׁנּֽוֹ׃ </TextFragment>
        <Petuha/>
      </PasukFragment>
      <PasukStart id="pasuk_0:20:27" index="27" pasuk="כח"/>
      <PasukFragment pasuk_id="pasuk_0:20:27">
        <TextFragment>וְכִֽי־יִגַּ֨ח שׁ֥וֹר אֶת־אִ֛ישׁ א֥וֹ אֶת־אִשָּׁ֖ה וָמֵ֑ת סָק֨וֹל יִסָּקֵ֜ל הַשּׁ֗וֹר וְלֹ֤א יֵֽאָכֵל֙ אֶת־בְּשָׂר֔וֹ וּבַ֥עַל הַשּׁ֖וֹר נָקִֽי׃</TextFragment>
      </PasukFragment>
      <PasukStart id="pasuk_0:20:28" index="28" pasuk="כט"/>
      <PasukFragment pasuk_id="pasuk_0:20:28">
        <TextFragment>וְאִ֡ם שׁוֹר֩ נַגָּ֨ח ה֜וּא מִתְּמֹ֣ל שִׁלְשֹׁ֗ם וְהוּעַ֤ד בִּבְעָלָיו֙ וְלֹ֣א יִשְׁמְרֶ֔נּוּ וְהֵמִ֥ית אִ֖ישׁ א֣וֹ אִשָּׁ֑ה הַשּׁוֹר֙ יִסָּקֵ֔ל וְגַם־בְּעָלָ֖יו יוּמָֽת׃</TextFragment>
      </PasukFragment>
      <PasukStart id="pasuk_0:20:29" index="29" pasuk="ל"/>
      <PasukFragment pasuk_id="pasuk_0:20:29">
        <TextFragment>אִם־כֹּ֖פֶר יוּשַׁ֣ת עָלָ֑יו וְנָתַן֙ פִּדְיֹ֣ן נַפְשׁ֔וֹ כְּכֹ֥ל אֲשֶׁר־יוּשַׁ֖ת עָלָֽיו׃</TextFragment>
      </PasukFragment>
      <PasukStart id="pasuk_0:20:30" index="30" pasuk="לא"/>
      <PasukFragment pasuk_id="pasuk_0:20:30">
        <TextFragment>אוֹ־בֵ֥ן יִגָּ֖ח אוֹ־בַ֣ת יִגָּ֑ח כַּמִּשְׁפָּ֥ט הַזֶּ֖ה יֵעָ֥שֶׂה לּֽוֹ׃</TextFragment>
      </PasukFragment>
      <PasukStart id="pasuk_0:20:31" index="31" pasuk="לב"/>
      <PasukFragment pasuk_id="pasuk_0:20:31">
        <TextFragment>אִם־עֶ֛בֶד יִגַּ֥ח הַשּׁ֖וֹר א֣וֹ אָמָ֑ה כֶּ֣סֶף ׀ שְׁלֹשִׁ֣ים שְׁקָלִ֗ים יִתֵּן֙ לַֽאדֹנָ֔יו וְהַשּׁ֖וֹר יִסָּקֵֽל׃ </TextFragment>
        <Setumah/>
      </PasukFragment>
      <PasukStart id="pasuk_0:20:32" index="32" pasuk="לג"/>
      <PasukFragment pasuk_id="pasuk_0:20:32">
        <TextFragment>וְכִֽי־יִפְתַּ֨ח אִ֜ישׁ בּ֗וֹר א֠וֹ כִּֽי־יִכְרֶ֥ה אִ֛ישׁ בֹּ֖ר וְלֹ֣א יְכַסֶּ֑נּוּ וְנָֽפַל־שָׁ֥מָּה שּׁ֖וֹר א֥וֹ חֲמֽוֹר׃</TextFragment>
      </PasukFragment>
      <PasukStart id="pasuk_0:20:33" index="33" pasuk="לד"/>
      <PasukFragment pasuk_id="pasuk_0:20:33">
        <TextFragment>בַּ֤עַל הַבּוֹר֙ יְשַׁלֵּ֔ם כֶּ֖סֶף יָשִׁ֣יב לִבְעָלָ֑יו וְהַמֵּ֖ת יִֽהְיֶה־לּֽוֹ׃ </TextFragment>
        <Setumah/>
      </PasukFragment>
      <PasukStart id="pasuk_0:20:34" index="34" pasuk="לה"/>
      <PasukFragment pasuk_id="pasuk_0:20:34">
        <TextFragment>וְכִֽי־יִגֹּ֧ף שֽׁוֹר־אִ֛ישׁ אֶת־שׁ֥וֹר רֵעֵ֖הוּ וָמֵ֑ת וּמָ֨כְר֜וּ אֶת־הַשּׁ֤וֹר הַחַי֙ וְחָצ֣וּ אֶת־כַּסְפּ֔וֹ וְגַ֥ם אֶת־הַמֵּ֖ת יֶֽחֱצֽוּן׃</TextFragment>
      </PasukFragment>
      <PasukStart id="pasuk_0:20:35" index="35" pasuk="לו"/>
      <PasukFragment pasuk_id="pasuk_0:20:35">
        <TextFragment>א֣וֹ נוֹדַ֗ע כִּ֠י שׁ֣וֹר נַגָּ֥ח הוּא֙ מִתְּמ֣וֹל שִׁלְשֹׁ֔ם וְלֹ֥א יִשְׁמְרֶ֖נּוּ בְּעָלָ֑יו שַׁלֵּ֨ם יְשַׁלֵּ֥ם שׁוֹר֙ תַּ֣חַת הַשּׁ֔וֹר וְהַמֵּ֖ת יִֽהְיֶה־לּֽוֹ׃ </TextFragment>
        <Setumah/>
      </PasukFragment>
      <PasukStart id="pasuk_0:20:36" index="36" pasuk="לז"/>
      <PasukFragment pasuk_id="pasuk_0:20:36">
        <TextFragment>כִּ֤י יִגְנֹֽב־אִישׁ֙ שׁ֣וֹר אוֹ־שֶׂ֔ה וּטְבָח֖וֹ א֣וֹ מְכָר֑וֹ חֲמִשָּׁ֣ה בָקָ֗ר יְשַׁלֵּם֙ תַּ֣חַת הַשּׁ֔וֹר וְאַרְבַּע־צֹ֖אן תַּ֥חַת הַשֶּֽׂה׃</TextFragment>
      </PasukFragment>
    </Perek>
    <Perek id="perek_0:21" index="21" perek="כב">
      <PasukStart id="pasuk_0:21:0" index="0" pasuk="א"/>
      <PasukFragment pasuk_id="pasuk_0:21:0">
        <TextFragment>אִם־בַּמַּחְתֶּ֛רֶת יִמָּצֵ֥א הַגַּנָּ֖ב וְהֻכָּ֣ה וָמֵ֑ת אֵ֥ין ל֖וֹ דָּמִֽים׃</TextFragment>
      </PasukFragment>
      <PasukStart id="pasuk_0:21:1" index="1" pasuk="ב"/>
      <PasukFragment pasuk_id="pasuk_0:21:1">
        <TextFragment>אִם־זָֽרְחָ֥ה הַשֶּׁ֛מֶשׁ עָלָ֖יו דָּמִ֣ים ל֑וֹ שַׁלֵּ֣ם יְשַׁלֵּ֔ם אִם־אֵ֣ין ל֔וֹ וְנִמְכַּ֖ר בִּגְנֵֽבָתֽוֹ׃</TextFragment>
      </PasukFragment>
      <PasukStart id="pasuk_0:21:2" index="2" pasuk="ג"/>
      <PasukFragment pasuk_id="pasuk_0:21:2">
        <TextFragment>אִֽם־הִמָּצֵא֩ תִמָּצֵ֨א בְיָד֜וֹ הַגְּנֵבָ֗ה מִשּׁ֧וֹר עַד־חֲמ֛וֹר עַד־שֶׂ֖ה חַיִּ֑ים שְׁנַ֖יִם יְשַׁלֵּֽם׃ </TextFragment>
        <Setumah/>
      </PasukFragment>
      <PasukStart id="pasuk_0:21:3" index="3" pasuk="ד"/>
      <PasukFragment pasuk_id="pasuk_0:21:3">
        <TextFragment>כִּ֤י יַבְעֶר־אִישׁ֙ שָׂדֶ֣ה אוֹ־כֶ֔רֶם וְשִׁלַּח֙ אֶת־בְּעִירֹ֔ה וּבִעֵ֖ר בִּשְׂדֵ֣ה אַחֵ֑ר מֵיטַ֥ב שָׂדֵ֛הוּ וּמֵיטַ֥ב כַּרְמ֖וֹ יְשַׁלֵּֽם׃ </TextFragment>
        <Setumah/>
      </PasukFragment>
      <PasukStart id="pasuk_0:21:4" index="4" pasuk="ה"/>
      <PasukFragment pasuk_id="pasuk_0:21:4">
        <TextFragment>כִּֽי־תֵצֵ֨א אֵ֜שׁ וּמָֽצְאָ֤ה קֹצִים֙ וְנֶֽאֱכַ֣ל גָּדִ֔ישׁ א֥וֹ הַקָּמָ֖ה א֣וֹ הַשָּׂדֶ֑ה שַׁלֵּ֣ם יְשַׁלֵּ֔ם הַמַּבְעִ֖ר אֶת־הַבְּעֵרָֽה׃ </TextFragment>
        <Setumah/>
      </PasukFragment>
      <PasukStart id="pasuk_0:21:5" index="5" pasuk="ו"/>
      <PasukFragment pasuk_id="pasuk_0:21:5">
        <TextFragment>כִּֽי־יִתֵּן֩ אִ֨ישׁ אֶל־רֵעֵ֜הוּ כֶּ֤סֶף אֽוֹ־כֵלִים֙ לִשְׁמֹ֔ר וְגֻנַּ֖ב מִבֵּ֣ית הָאִ֑ישׁ אִם־יִמָּצֵ֥א הַגַּנָּ֖ב יְשַׁלֵּ֥ם שְׁנָֽיִם׃</TextFragment>
      </PasukFragment>
      <PasukStart id="pasuk_0:21:6" index="6" pasuk="ז"/>
      <PasukFragment pasuk_id="pasuk_0:21:6">
        <TextFragment>אִם־לֹ֤א יִמָּצֵא֙ הַגַּנָּ֔ב וְנִקְרַ֥ב בַּֽעַל־הַבַּ֖יִת אֶל־הָֽאֱלֹהִ֑ים אִם־לֹ֥א שָׁלַ֛ח יָד֖וֹ בִּמְלֶ֥אכֶת רֵעֵֽהוּ׃</TextFragment>
      </PasukFragment>
      <PasukStart id="pasuk_0:21:7" index="7" pasuk="ח"/>
      <PasukFragment pasuk_id="pasuk_0:21:7">
        <TextFragment>עַֽל־כָּל־דְּבַר־פֶּ֡שַׁע עַל־שׁ֡וֹר עַל־חֲ֠מוֹר עַל־שֶׂ֨ה עַל־שַׂלְמָ֜ה עַל־כָּל־אֲבֵדָ֗ה אֲשֶׁ֤ר יֹאמַר֙ כִּי־ה֣וּא זֶ֔ה עַ֚ד הָֽאֱלֹהִ֔ים יָבֹ֖א דְּבַר־שְׁנֵיהֶ֑ם אֲשֶׁ֤ר יַרְשִׁיעֻן֙ אֱלֹהִ֔ים יְשַׁלֵּ֥ם שְׁנַ֖יִם לְרֵעֵֽהוּ׃ </TextFragment>
        <Setumah/>
      </PasukFragment>
      <PasukStart id="pasuk_0:21:8" index="8" pasuk="ט"/>
      <PasukFragment pasuk_id="pasuk_0:21:8">
        <TextFragment>כִּֽי־יִתֵּן֩ אִ֨ישׁ אֶל־רֵעֵ֜הוּ חֲמ֨וֹר אוֹ־שׁ֥וֹר אוֹ־שֶׂ֛ה וְכָל־בְּהֵמָ֖ה לִשְׁמֹ֑ר וּמֵ֛ת אֽוֹ־נִשְׁבַּ֥ר אֽוֹ־נִשְׁבָּ֖ה אֵ֥ין רֹאֶֽה׃</TextFragment>
      </PasukFragment>
      <PasukStart id="pasuk_0:21:9" index="9" pasuk="י"/>
      <PasukFragment pasuk_id="pasuk_0:21:9">
        <TextFragment>שְׁבֻעַ֣ת יְהוָ֗ה תִּֽהְיֶה֙ בֵּ֣ין שְׁנֵיהֶ֔ם אִם־לֹ֥א שָׁלַ֛ח יָד֖וֹ בִּמְלֶ֣אכֶת רֵעֵ֑הוּ וְלָקַ֥ח בְּעָלָ֖יו וְלֹ֥א יְשַׁלֵּֽם׃</TextFragment>
      </PasukFragment>
      <PasukStart id="pasuk_0:21:10" index="10" pasuk="יא"/>
      <PasukFragment pasuk_id="pasuk_0:21:10">
        <TextFragment>וְאִם־גָּנֹ֥ב יִגָּנֵ֖ב מֵֽעִמּ֑וֹ יְשַׁלֵּ֖ם לִבְעָלָֽיו׃</TextFragment>
      </PasukFragment>
      <PasukStart id="pasuk_0:21:11" index="11" pasuk="יב"/>
      <PasukFragment pasuk_id="pasuk_0:21:11">
        <TextFragment>אִם־טָרֹ֥ף יִטָּרֵ֖ף יְבִאֵ֣הוּ עֵ֑ד הַטְּרֵפָ֖ה לֹ֥א יְשַׁלֵּֽם׃ </TextFragment>
        <Petuha/>
      </PasukFragment>
      <PasukStart id="pasuk_0:21:12" index="12" pasuk="יג"/>
      <PasukFragment pasuk_id="pasuk_0:21:12">
        <TextFragment>וְכִֽי־יִשְׁאַ֥ל אִ֛ישׁ מֵעִ֥ם רֵעֵ֖הוּ וְנִשְׁבַּ֣ר אוֹ־מֵ֑ת בְּעָלָ֥יו אֵין־עִמּ֖וֹ שַׁלֵּ֥ם יְשַׁלֵּֽם׃</TextFragment>
      </PasukFragment>
      <PasukStart id="pasuk_0:21:13" index="13" pasuk="יד"/>
      <PasukFragment pasuk_id="pasuk_0:21:13">
        <TextFragment>אִם־בְּעָלָ֥יו עִמּ֖וֹ לֹ֣א יְשַׁלֵּ֑ם אִם־שָׂכִ֣יר ה֔וּא בָּ֖א בִּשְׂכָרֽוֹ׃ </TextFragment>
        <Setumah/>
      </PasukFragment>
      <PasukStart id="pasuk_0:21:14" index="14" pasuk="טו"/>
      <PasukFragment pasuk_id="pasuk_0:21:14">
        <TextFragment>וְכִֽי־יְפַתֶּ֣ה אִ֗ישׁ בְּתוּלָ֛ה אֲשֶׁ֥ר לֹֽא־אֹרָ֖שָׂה וְשָׁכַ֣ב עִמָּ֑הּ מָהֹ֛ר יִמְהָרֶ֥נָּה לּ֖וֹ לְאִשָּֽׁה׃</TextFragment>
      </PasukFragment>
      <PasukStart id="pasuk_0:21:15" index="15" pasuk="טז"/>
      <PasukFragment pasuk_id="pasuk_0:21:15">
        <TextFragment>אִם־מָאֵ֧ן יְמָאֵ֛ן אָבִ֖יהָ לְתִתָּ֣הּ ל֑וֹ כֶּ֣סֶף יִשְׁקֹ֔ל כְּמֹ֖הַר הַבְּתוּלֹֽת׃ </TextFragment>
        <Setumah/>
      </PasukFragment>
      <PasukStart id="pasuk_0:21:16" index="16" pasuk="יז"/>
      <PasukFragment pasuk_id="pasuk_0:21:16">
        <TextFragment>מְכַשֵּׁפָ֖ה לֹ֥א תְחַיֶּֽה׃</TextFragment>
      </PasukFragment>
      <PasukStart id="pasuk_0:21:17" index="17" pasuk="יח"/>
      <PasukFragment pasuk_id="pasuk_0:21:17">
        <TextFragment>כָּל־שֹׁכֵ֥ב עִם־בְּהֵמָ֖ה מ֥וֹת יוּמָֽת׃ </TextFragment>
        <Setumah/>
      </PasukFragment>
      <PasukStart id="pasuk_0:21:18" index="18" pasuk="יט"/>
      <PasukFragment pasuk_id="pasuk_0:21:18">
        <TextFragment>זֹבֵ֥חַ לָֽאֱלֹהִ֖ים יָֽחֳרָ֑ם בִּלְתִּ֥י לַֽיהוָ֖ה לְבַדּֽוֹ׃</TextFragment>
      </PasukFragment>
      <PasukStart id="pasuk_0:21:19" index="19" pasuk="כ"/>
      <PasukFragment pasuk_id="pasuk_0:21:19">
        <TextFragment>וְגֵ֥ר לֹֽא־תוֹנֶ֖ה וְלֹ֣א תִלְחָצֶ֑נּוּ כִּֽי־גֵרִ֥ים הֱיִיתֶ֖ם בְּאֶ֥רֶץ מִצְרָֽיִם׃</TextFragment>
      </PasukFragment>
      <PasukStart id="pasuk_0:21:20" index="20" pasuk="כא"/>
      <PasukFragment pasuk_id="pasuk_0:21:20">
        <TextFragment>כָּל־אַלְמָנָ֥ה וְיָת֖וֹם לֹ֥א תְעַנּֽוּן׃</TextFragment>
      </PasukFragment>
      <PasukStart id="pasuk_0:21:21" index="21" pasuk="כב"/>
      <PasukFragment pasuk_id="pasuk_0:21:21">
        <TextFragment>אִם־עַנֵּ֥ה תְעַנֶּ֖ה אֹת֑וֹ כִּ֣י אִם־צָעֹ֤ק יִצְעַק֙ אֵלַ֔י שָׁמֹ֥עַ אֶשְׁמַ֖ע צַֽעֲקָתֽוֹ׃</TextFragment>
      </PasukFragment>
      <PasukStart id="pasuk_0:21:22" index="22" pasuk="כג"/>
      <PasukFragment pasuk_id="pasuk_0:21:22">
        <TextFragment>וְחָרָ֣ה אַפִּ֔י וְהָֽרַגְתִּ֥י אֶתְכֶ֖ם בֶּחָ֑רֶב וְהָי֤וּ נְשֵׁיכֶם֙ אַלְמָנ֔וֹת וּבְנֵיכֶ֖ם יְתֹמִֽים׃ </TextFragment>
        <Petuha/>
      </PasukFragment>
      <PasukStart id="pasuk_0:21:23" index="23" pasuk="כד"/>
      <PasukFragment pasuk_id="pasuk_0:21:23">
        <TextFragment>אִם־כֶּ֣סֶף ׀ תַּלְוֶ֣ה אֶת־עַמִּ֗י אֶת־הֶֽעָנִי֙ עִמָּ֔ךְ לֹֽא־תִהְיֶ֥ה ל֖וֹ כְּנֹשֶׁ֑ה לֹֽא־תְשִׂימ֥וּן עָלָ֖יו נֶֽשֶׁךְ׃</TextFragment>
      </PasukFragment>
      <PasukStart id="pasuk_0:21:24" index="24" pasuk="כה"/>
      <PasukFragment pasuk_id="pasuk_0:21:24">
        <TextFragment>אִם־חָבֹ֥ל תַּחְבֹּ֖ל שַׂלְמַ֣ת רֵעֶ֑ךָ עַד־בֹּ֥א הַשֶּׁ֖מֶשׁ תְּשִׁיבֶ֥נּוּ לֽוֹ׃</TextFragment>
      </PasukFragment>
      <PasukStart id="pasuk_0:21:25" index="25" pasuk="כו"/>
      <PasukFragment pasuk_id="pasuk_0:21:25">
        <TextFragment>כִּ֣י הִ֤וא כְסוּתֹה֙ לְבַדָּ֔הּ הִ֥וא שִׂמְלָת֖וֹ לְעֹר֑וֹ בַּמֶּ֣ה יִשְׁכָּ֔ב וְהָיָה֙ כִּֽי־יִצְעַ֣ק אֵלַ֔י וְשָֽׁמַעְתִּ֖י כִּֽי־חַנּ֥וּן אָֽנִי׃ </TextFragment>
        <Setumah/>
      </PasukFragment>
      <PasukStart id="pasuk_0:21:26" index="26" pasuk="כז"/>
      <PasukFragment pasuk_id="pasuk_0:21:26">
        <TextFragment>אֱלֹהִ֖ים לֹ֣א תְקַלֵּ֑ל וְנָשִׂ֥יא בְעַמְּךָ֖ לֹ֥א תָאֹֽר׃</TextFragment>
      </PasukFragment>
      <PasukStart id="pasuk_0:21:27" index="27" pasuk="כח"/>
      <PasukFragment pasuk_id="pasuk_0:21:27">
        <TextFragment>מְלֵאָֽתְךָ֥ וְדִמְעֲךָ֖ לֹ֣א תְאַחֵ֑ר בְּכ֥וֹר בָּנֶ֖יךָ תִּתֶּן־לִֽי׃</TextFragment>
      </PasukFragment>
      <PasukStart id="pasuk_0:21:28" index="28" pasuk="כט"/>
      <PasukFragment pasuk_id="pasuk_0:21:28">
        <TextFragment>כֵּֽן־תַּעֲשֶׂ֥ה לְשֹֽׁרְךָ֖ לְצֹאנֶ֑ךָ שִׁבְעַ֤ת יָמִים֙ יִֽהְיֶ֣ה עִם־אִמּ֔וֹ בַּיּ֥וֹם הַשְּׁמִינִ֖י תִּתְּנוֹ־לִֽי׃</TextFragment>
      </PasukFragment>
      <PasukStart id="pasuk_0:21:29" index="29" pasuk="ל"/>
      <PasukFragment pasuk_id="pasuk_0:21:29">
        <TextFragment>וְאַנְשֵׁי־קֹ֖דֶשׁ תִּֽהְי֣וּן לִ֑י וּבָשָׂ֨ר בַּשָּׂדֶ֤ה טְרֵפָה֙ לֹ֣א תֹאכֵ֔לוּ לַכֶּ֖לֶב תַּשְׁלִכ֥וּן אֹתֽוֹ׃ </TextFragment>
        <Setumah/>
      </PasukFragment>
    </Perek>
    <Perek id="perek_0:22" index="22" perek="כג">
      <PasukStart id="pasuk_0:22:0" index="0" pasuk="א"/>
      <PasukFragment pasuk_id="pasuk_0:22:0">
        <TextFragment>לֹ֥א תִשָּׂ֖א שֵׁ֣מַע שָׁ֑וְא אַל־תָּ֤שֶׁת יָֽדְךָ֙ עִם־רָשָׁ֔ע לִֽהְיֹ֖ת עֵ֥ד חָמָֽס׃</TextFragment>
      </PasukFragment>
      <PasukStart id="pasuk_0:22:1" index="1" pasuk="ב"/>
      <PasukFragment pasuk_id="pasuk_0:22:1">
        <TextFragment>לֹֽא־תִהְיֶ֥ה אַחֲרֵֽי־רַבִּ֖ים לְרָעֹ֑ת וְלֹֽא־תַעֲנֶ֣ה עַל־רִ֗ב לִנְטֹ֛ת אַֽחֲרֵ֥י רַבִּ֖ים לְהַטֹּֽת׃</TextFragment>
      </PasukFragment>
      <PasukStart id="pasuk_0:22:2" index="2" pasuk="ג"/>
      <PasukFragment pasuk_id="pasuk_0:22:2">
        <TextFragment>וְדָ֕ל לֹ֥א תֶהְדַּ֖ר בְּרִיבֽוֹ׃ </TextFragment>
        <Setumah/>
      </PasukFragment>
      <PasukStart id="pasuk_0:22:3" index="3" pasuk="ד"/>
      <PasukFragment pasuk_id="pasuk_0:22:3">
        <TextFragment>כִּ֣י תִפְגַּ֞ע שׁ֧וֹר אֹֽיִבְךָ֛ א֥וֹ חֲמֹר֖וֹ תֹּעֶ֑ה הָשֵׁ֥ב תְּשִׁיבֶ֖נּוּ לֽוֹ׃ </TextFragment>
        <Setumah/>
      </PasukFragment>
      <PasukStart id="pasuk_0:22:4" index="4" pasuk="ה"/>
      <PasukFragment pasuk_id="pasuk_0:22:4">
        <TextFragment>כִּֽי־תִרְאֶ֞ה חֲמ֣וֹר שֹׂנַֽאֲךָ֗ רֹבֵץ֙ תַּ֣חַת מַשָּׂא֔וֹ וְחָֽדַלְתָּ֖ מֵֽעֲזֹ֣ב ל֑וֹ עָזֹ֥ב תַּֽעֲזֹ֖ב עִמּֽוֹ׃ </TextFragment>
        <Setumah/>
      </PasukFragment>
      <PasukStart id="pasuk_0:22:5" index="5" pasuk="ו"/>
      <PasukFragment pasuk_id="pasuk_0:22:5">
        <TextFragment>לֹ֥א תַטֶּ֛ה מִשְׁפַּ֥ט אֶבְיֹֽנְךָ֖ בְּרִיבֽוֹ׃</TextFragment>
      </PasukFragment>
      <PasukStart id="pasuk_0:22:6" index="6" pasuk="ז"/>
      <PasukFragment pasuk_id="pasuk_0:22:6">
        <TextFragment>מִדְּבַר־שֶׁ֖קֶר תִּרְחָ֑ק וְנָקִ֤י וְצַדִּיק֙ אַֽל־תַּהֲרֹ֔ג כִּ֥י לֹֽא־אַצְדִּ֖יק רָשָֽׁע׃</TextFragment>
      </PasukFragment>
      <PasukStart id="pasuk_0:22:7" index="7" pasuk="ח"/>
      <PasukFragment pasuk_id="pasuk_0:22:7">
        <TextFragment>וְשֹׁ֖חַד לֹ֣א תִקָּ֑ח כִּ֤י הַשֹּׁ֨חַד֙ יְעַוֵּ֣ר פִּקְחִ֔ים וִֽיסַלֵּ֖ף דִּבְרֵ֥י צַדִּיקִֽים׃</TextFragment>
      </PasukFragment>
      <PasukStart id="pasuk_0:22:8" index="8" pasuk="ט"/>
      <PasukFragment pasuk_id="pasuk_0:22:8">
        <TextFragment>וְגֵ֖ר לֹ֣א תִלְחָ֑ץ וְאַתֶּ֗ם יְדַעְתֶּם֙ אֶת־נֶ֣פֶשׁ הַגֵּ֔ר כִּֽי־גֵרִ֥ים הֱיִיתֶ֖ם בְּאֶ֥רֶץ מִצְרָֽיִם׃</TextFragment>
      </PasukFragment>
      <PasukStart id="pasuk_0:22:9" index="9" pasuk="י"/>
      <PasukFragment pasuk_id="pasuk_0:22:9">
        <TextFragment>וְשֵׁ֥שׁ שָׁנִ֖ים תִּזְרַ֣ע אֶת־אַרְצֶ֑ךָ וְאָֽסַפְתָּ֖ אֶת־תְּבֽוּאָתָֽהּ׃</TextFragment>
      </PasukFragment>
      <PasukStart id="pasuk_0:22:10" index="10" pasuk="יא"/>
      <PasukFragment pasuk_id="pasuk_0:22:10">
        <TextFragment>וְהַשְּׁבִיעִ֞ת תִּשְׁמְטֶ֣נָּה וּנְטַשְׁתָּ֗הּ וְאָֽכְלוּ֙ אֶבְיֹנֵ֣י עַמֶּ֔ךָ וְיִתְרָ֕ם תֹּאכַ֖ל חַיַּ֣ת הַשָּׂדֶ֑ה כֵּֽן־תַּעֲשֶׂ֥ה לְכַרְמְךָ֖ לְזֵיתֶֽךָ׃</TextFragment>
      </PasukFragment>
      <PasukStart id="pasuk_0:22:11" index="11" pasuk="יב"/>
      <PasukFragment pasuk_id="pasuk_0:22:11">
        <TextFragment>שֵׁ֤שֶׁת יָמִים֙ תַּֽעֲשֶׂ֣ה מַֽעֲשֶׂ֔יךָ וּבַיּ֥וֹם הַשְּׁבִיעִ֖י תִּשְׁבֹּ֑ת לְמַ֣עַן יָנ֗וּחַ שֽׁוֹרְךָ֙ וַֽחֲמֹרֶ֔ךָ וְיִנָּפֵ֥שׁ בֶּן־אֲמָֽתְךָ֖ וְהַגֵּֽר׃</TextFragment>
      </PasukFragment>
      <PasukStart id="pasuk_0:22:12" index="12" pasuk="יג"/>
      <PasukFragment pasuk_id="pasuk_0:22:12">
        <TextFragment>וּבְכֹ֛ל אֲשֶׁר־אָמַ֥רְתִּי אֲלֵיכֶ֖ם תִּשָּׁמֵ֑רוּ וְשֵׁ֨ם אֱלֹהִ֤ים אֲחֵרִים֙ לֹ֣א תַזְכִּ֔ירוּ לֹ֥א יִשָּׁמַ֖ע עַל־פִּֽיךָ׃</TextFragment>
      </PasukFragment>
      <PasukStart id="pasuk_0:22:13" index="13" pasuk="יד"/>
      <PasukFragment pasuk_id="pasuk_0:22:13">
        <TextFragment>שָׁלֹ֣שׁ רְגָלִ֔ים תָּחֹ֥ג לִ֖י בַּשָּׁנָֽה׃</TextFragment>
      </PasukFragment>
      <PasukStart id="pasuk_0:22:14" index="14" pasuk="טו"/>
      <PasukFragment pasuk_id="pasuk_0:22:14">
        <TextFragment>אֶת־חַ֣ג הַמַּצּוֹת֮ תִּשְׁמֹר֒ שִׁבְעַ֣ת יָמִים֩ תֹּאכַ֨ל מַצּ֜וֹת כַּֽאֲשֶׁ֣ר צִוִּיתִ֗ךָ לְמוֹעֵד֙ חֹ֣דֶשׁ הָֽאָבִ֔יב כִּי־ב֖וֹ יָצָ֣אתָ מִמִּצְרָ֑יִם וְלֹֽא־יֵרָא֥וּ פָנַ֖י רֵיקָֽם׃</TextFragment>
      </PasukFragment>
      <PasukStart id="pasuk_0:22:15" index="15" pasuk="טז"/>
      <PasukFragment pasuk_id="pasuk_0:22:15">
        <TextFragment>וְחַ֤ג הַקָּצִיר֙ בִּכּוּרֵ֣י מַֽעֲשֶׂ֔יךָ אֲשֶׁ֥ר תִּזְרַ֖ע בַּשָּׂדֶ֑ה וְחַ֤ג הָֽאָסִף֙ בְּצֵ֣את הַשָּׁנָ֔ה בְּאָסְפְּךָ֥ אֶֽת־מַעֲשֶׂ֖יךָ מִן־הַשָּׂדֶֽה׃</TextFragment>
      </PasukFragment>
      <PasukStart id="pasuk_0:22:16" index="16" pasuk="יז"/>
      <PasukFragment pasuk_id="pasuk_0:22:16">
        <TextFragment>שָׁלֹ֥שׁ פְּעָמִ֖ים בַּשָּׁנָ֑ה יֵֽרָאֶה֙ כָּל־זְכ֣וּרְךָ֔ אֶל־פְּנֵ֖י הָֽאָדֹ֥ן ׀ יְהוָֽה׃</TextFragment>
      </PasukFragment>
      <PasukStart id="pasuk_0:22:17" index="17" pasuk="יח"/>
      <PasukFragment pasuk_id="pasuk_0:22:17">
        <TextFragment>לֹֽא־תִזְבַּ֥ח עַל־חָמֵ֖ץ דַּם־זִבְחִ֑י וְלֹֽא־יָלִ֥ין חֵֽלֶב־חַגִּ֖י עַד־בֹּֽקֶר׃</TextFragment>
      </PasukFragment>
      <PasukStart id="pasuk_0:22:18" index="18" pasuk="יט"/>
      <PasukFragment pasuk_id="pasuk_0:22:18">
        <TextFragment>רֵאשִׁ֗ית בִּכּוּרֵי֙ אַדְמָ֣תְךָ֔ תָּבִ֕יא בֵּ֖ית יְהוָ֣ה אֱלֹהֶ֑יךָ לֹֽא־תְבַשֵּׁ֥ל גְּדִ֖י בַּֽחֲלֵ֥ב אִמּֽוֹ׃ </TextFragment>
        <Petuha/>
      </PasukFragment>
      <PasukStart id="pasuk_0:22:19" index="19" pasuk="כ"/>
      <PasukFragment pasuk_id="pasuk_0:22:19">
        <TextFragment>הִנֵּ֨ה אָֽנֹכִ֜י שֹׁלֵ֤חַ מַלְאָךְ֙ לְפָנֶ֔יךָ לִשְׁמָרְךָ֖ בַּדָּ֑רֶךְ וְלַהֲבִ֣יאֲךָ֔ אֶל־הַמָּק֖וֹם אֲשֶׁ֥ר הֲכִנֹֽתִי׃</TextFragment>
      </PasukFragment>
      <PasukStart id="pasuk_0:22:20" index="20" pasuk="כא"/>
      <PasukFragment pasuk_id="pasuk_0:22:20">
        <TextFragment>הִשָּׁ֧מֶר מִפָּנָ֛יו וּשְׁמַ֥ע בְּקֹל֖וֹ אַל־תַּמֵּ֣ר בּ֑וֹ כִּ֣י לֹ֤א יִשָּׂא֙ לְפִשְׁעֲכֶ֔ם כִּ֥י שְׁמִ֖י בְּקִרְבּֽוֹ׃</TextFragment>
      </PasukFragment>
      <PasukStart id="pasuk_0:22:21" index="21" pasuk="כב"/>
      <PasukFragment pasuk_id="pasuk_0:22:21">
        <TextFragment>כִּ֣י אִם־שָׁמ֤וֹעַ תִּשְׁמַע֙ בְּקֹל֔וֹ וְעָשִׂ֕יתָ כֹּ֖ל אֲשֶׁ֣ר אֲדַבֵּ֑ר וְאָֽיַבְתִּי֙ אֶת־אֹ֣יְבֶ֔יךָ וְצַרְתִּ֖י אֶת־צֹֽרְרֶֽיךָ׃</TextFragment>
      </PasukFragment>
      <PasukStart id="pasuk_0:22:22" index="22" pasuk="כג"/>
      <PasukFragment pasuk_id="pasuk_0:22:22">
        <TextFragment>כִּֽי־יֵלֵ֣ךְ מַלְאָכִי֮ לְפָנֶיךָ֒ וֶהֱבִֽיאֲךָ֗ אֶל־הָֽאֱמֹרִי֙ וְהַ֣חִתִּ֔י וְהַפְּרִזִּי֙ וְהַֽכְּנַעֲנִ֔י הַֽחִוִּ֖י וְהַיְבוּסִ֑י וְהִכְחַדְתִּֽיו׃</TextFragment>
      </PasukFragment>
      <PasukStart id="pasuk_0:22:23" index="23" pasuk="כד"/>
      <PasukFragment pasuk_id="pasuk_0:22:23">
        <TextFragment>לֹֽא־תִשְׁתַּחֲוֶ֤ה לֵאלֹֽהֵיהֶם֙ וְלֹ֣א תָֽעָבְדֵ֔ם וְלֹ֥א תַֽעֲשֶׂ֖ה כְּמַֽעֲשֵׂיהֶ֑ם כִּ֤י הָרֵס֙ תְּהָ֣רְסֵ֔ם וְשַׁבֵּ֥ר תְּשַׁבֵּ֖ר מַצֵּבֹֽתֵיהֶֽם׃</TextFragment>
      </PasukFragment>
      <PasukStart id="pasuk_0:22:24" index="24" pasuk="כה"/>
      <PasukFragment pasuk_id="pasuk_0:22:24">
        <TextFragment>וַֽעֲבַדְתֶּ֗ם אֵ֚ת יְהוָ֣ה אֱלֹֽהֵיכֶ֔ם וּבֵרַ֥ךְ אֶֽת־לַחְמְךָ֖ וְאֶת־מֵימֶ֑יךָ וַהֲסִֽרֹתִ֥י מַֽחֲלָ֖ה מִקִּרְבֶּֽךָ׃ </TextFragment>
        <Setumah/>
      </PasukFragment>
      <PasukStart id="pasuk_0:22:25" index="25" pasuk="כו"/>
      <PasukFragment pasuk_id="pasuk_0:22:25">
        <TextFragment>לֹ֥א תִֽהְיֶ֛ה מְשַׁכֵּלָ֥ה וַֽעֲקָרָ֖ה בְּאַרְצֶ֑ךָ אֶת־מִסְפַּ֥ר יָמֶ֖יךָ אֲמַלֵּֽא׃</TextFragment>
      </PasukFragment>
      <PasukStart id="pasuk_0:22:26" index="26" pasuk="כז"/>
      <PasukFragment pasuk_id="pasuk_0:22:26">
        <TextFragment>אֶת־אֵֽימָתִי֙ אֲשַׁלַּ֣ח לְפָנֶ֔יךָ וְהַמֹּתִי֙ אֶת־כָּל־הָעָ֔ם אֲשֶׁ֥ר תָּבֹ֖א בָּהֶ֑ם וְנָֽתַתִּ֧י אֶת־כָּל־אֹֽיְבֶ֛יךָ אֵלֶ֖יךָ עֹֽרֶף׃</TextFragment>
      </PasukFragment>
      <PasukStart id="pasuk_0:22:27" index="27" pasuk="כח"/>
      <PasukFragment pasuk_id="pasuk_0:22:27">
        <TextFragment>וְשָֽׁלַחְתִּ֥י אֶת־הַצִּרְעָ֖ה לְפָנֶ֑יךָ וְגֵֽרְשָׁ֗ה אֶת־הַֽחִוִּ֧י אֶת־הַֽכְּנַעֲנִ֛י וְאֶת־הַֽחִתִּ֖י מִלְּפָנֶֽיךָ׃</TextFragment>
      </PasukFragment>
      <PasukStart id="pasuk_0:22:28" index="28" pasuk="כט"/>
      <PasukFragment pasuk_id="pasuk_0:22:28">
        <TextFragment>לֹ֧א אֲגָֽרְשֶׁ֛נּוּ מִפָּנֶ֖יךָ בְּשָׁנָ֣ה אֶחָ֑ת פֶּן־תִּֽהְיֶ֤ה הָאָ֨רֶץ֙ שְׁמָמָ֔ה וְרַבָּ֥ה עָלֶ֖יךָ חַיַּ֥ת הַשָּׂדֶֽה׃</TextFragment>
      </PasukFragment>
      <PasukStart id="pasuk_0:22:29" index="29" pasuk="ל"/>
      <PasukFragment pasuk_id="pasuk_0:22:29">
        <TextFragment>מְעַ֥ט מְעַ֛ט אֲגָֽרְשֶׁ֖נּוּ מִפָּנֶ֑יךָ עַ֚ד אֲשֶׁ֣ר תִּפְרֶ֔ה וְנָֽחַלְתָּ֖ אֶת־הָאָֽרֶץ׃</TextFragment>
      </PasukFragment>
      <PasukStart id="pasuk_0:22:30" index="30" pasuk="לא"/>
      <PasukFragment pasuk_id="pasuk_0:22:30">
        <TextFragment>וְשַׁתִּ֣י אֶת־גְּבֻֽלְךָ֗ מִיַּם־סוּף֙ וְעַד־יָ֣ם פְּלִשְׁתִּ֔ים וּמִמִּדְבָּ֖ר עַד־הַנָּהָ֑ר כִּ֣י ׀ אֶתֵּ֣ן בְּיֶדְכֶ֗ם אֵ֚ת יֹֽשְׁבֵ֣י הָאָ֔רֶץ וְגֵֽרַשְׁתָּ֖מוֹ מִפָּנֶֽיךָ׃</TextFragment>
      </PasukFragment>
      <PasukStart id="pasuk_0:22:31" index="31" pasuk="לב"/>
      <PasukFragment pasuk_id="pasuk_0:22:31">
        <TextFragment>לֹֽא־תִכְרֹ֥ת לָהֶ֛ם וְלֵאלֹֽהֵיהֶ֖ם בְּרִֽית׃</TextFragment>
      </PasukFragment>
      <PasukStart id="pasuk_0:22:32" index="32" pasuk="לג"/>
      <PasukFragment pasuk_id="pasuk_0:22:32">
        <TextFragment>לֹ֤א יֵֽשְׁבוּ֙ בְּאַרְצְךָ֔ פֶּן־יַֽחֲטִ֥יאוּ אֹֽתְךָ֖ לִ֑י כִּ֤י תַֽעֲבֹד֙ אֶת־אֱלֹ֣הֵיהֶ֔ם כִּֽי־יִהְיֶ֥ה לְךָ֖ לְמוֹקֵֽשׁ׃ </TextFragment>
        <Petuha/>
      </PasukFragment>
    </Perek>
    <Perek id="perek_0:23" index="23" perek="כד">
      <PasukStart id="pasuk_0:23:0" index="0" pasuk="א"/>
      <PasukFragment pasuk_id="pasuk_0:23:0">
        <TextFragment>וְאֶל־מֹשֶׁ֨ה אָמַ֜ר עֲלֵ֣ה אֶל־יְהוָ֗ה אַתָּה֙ וְאַֽהֲרֹן֙ נָדָ֣ב וַֽאֲבִיה֔וּא וְשִׁבְעִ֖ים מִזִּקְנֵ֣י יִשְׂרָאֵ֑ל וְהִשְׁתַּֽחֲוִיתֶ֖ם מֵֽרָחֹֽק׃</TextFragment>
      </PasukFragment>
      <PasukStart id="pasuk_0:23:1" index="1" pasuk="ב"/>
      <PasukFragment pasuk_id="pasuk_0:23:1">
        <TextFragment>וְנִגַּ֨שׁ מֹשֶׁ֤ה לְבַדּוֹ֙ אֶל־יְהוָ֔ה וְהֵ֖ם לֹ֣א יִגָּ֑שׁוּ וְהָעָ֕ם לֹ֥א יַֽעֲל֖וּ עִמּֽוֹ׃</TextFragment>
      </PasukFragment>
      <PasukStart id="pasuk_0:23:2" index="2" pasuk="ג"/>
      <PasukFragment pasuk_id="pasuk_0:23:2">
        <TextFragment>וַיָּבֹ֣א מֹשֶׁ֗ה וַיְסַפֵּ֤ר לָעָם֙ אֵ֚ת כָּל־דִּבְרֵ֣י יְהוָ֔ה וְאֵ֖ת כָּל־הַמִּשְׁפָּטִ֑ים וַיַּ֨עַן כָּל־הָעָ֜ם ק֤וֹל אֶחָד֙ וַיֹּ֣אמְר֔וּ כָּל־הַדְּבָרִ֛ים אֲשֶׁר־דִּבֶּ֥ר יְהוָ֖ה נַֽעֲשֶֽׂה׃</TextFragment>
      </PasukFragment>
      <PasukStart id="pasuk_0:23:3" index="3" pasuk="ד"/>
      <PasukFragment pasuk_id="pasuk_0:23:3">
        <TextFragment>וַיִּכְתֹּ֣ב מֹשֶׁ֗ה אֵ֚ת כָּל־דִּבְרֵ֣י יְהוָ֔ה וַיַּשְׁכֵּ֣ם בַּבֹּ֔קֶר וַיִּ֥בֶן מִזְבֵּ֖חַ תַּ֣חַת הָהָ֑ר וּשְׁתֵּ֤ים עֶשְׂרֵה֙ מַצֵּבָ֔ה לִשְׁנֵ֥ים עָשָׂ֖ר שִׁבְטֵ֥י יִשְׂרָאֵֽל׃</TextFragment>
      </PasukFragment>
      <PasukStart id="pasuk_0:23:4" index="4" pasuk="ה"/>
      <PasukFragment pasuk_id="pasuk_0:23:4">
        <TextFragment>וַיִּשְׁלַ֗ח אֶֽת־נַעֲרֵי֙ בְּנֵ֣י יִשְׂרָאֵ֔ל וַֽיַּעֲל֖וּ עֹלֹ֑ת וַֽיִּזְבְּח֞וּ זְבָחִ֧ים שְׁלָמִ֛ים לַֽיהוָ֖ה פָּרִֽים׃</TextFragment>
      </PasukFragment>
      <PasukStart id="pasuk_0:23:5" index="5" pasuk="ו"/>
      <PasukFragment pasuk_id="pasuk_0:23:5">
        <TextFragment>וַיִּקַּ֤ח מֹשֶׁה֙ חֲצִ֣י הַדָּ֔ם וַיָּ֖שֶׂם בָּֽאַגָּנֹ֑ת וַֽחֲצִ֣י הַדָּ֔ם זָרַ֖ק עַל־הַמִּזְבֵּֽחַ׃</TextFragment>
      </PasukFragment>
      <PasukStart id="pasuk_0:23:6" index="6" pasuk="ז"/>
      <PasukFragment pasuk_id="pasuk_0:23:6">
        <TextFragment>וַיִּקַּח֙ סֵ֣פֶר הַבְּרִ֔ית וַיִּקְרָ֖א בְּאָזְנֵ֣י הָעָ֑ם וַיֹּ֣אמְר֔וּ כֹּ֛ל אֲשֶׁר־דִּבֶּ֥ר יְהוָ֖ה נַֽעֲשֶׂ֥ה וְנִשְׁמָֽע׃</TextFragment>
      </PasukFragment>
      <PasukStart id="pasuk_0:23:7" index="7" pasuk="ח"/>
      <PasukFragment pasuk_id="pasuk_0:23:7">
        <TextFragment>וַיִּקַּ֤ח מֹשֶׁה֙ אֶת־הַדָּ֔ם וַיִּזְרֹ֖ק עַל־הָעָ֑ם וַיֹּ֗אמֶר הִנֵּ֤ה דַֽם־הַבְּרִית֙ אֲשֶׁ֨ר כָּרַ֤ת יְהוָה֙ עִמָּכֶ֔ם עַ֥ל כָּל־הַדְּבָרִ֖ים הָאֵֽלֶּה׃</TextFragment>
      </PasukFragment>
      <PasukStart id="pasuk_0:23:8" index="8" pasuk="ט"/>
      <PasukFragment pasuk_id="pasuk_0:23:8">
        <TextFragment>וַיַּ֥עַל מֹשֶׁ֖ה וְאַֽהֲרֹ֑ן נָדָב֙ וַֽאֲבִיה֔וּא וְשִׁבְעִ֖ים מִזִּקְנֵ֥י יִשְׂרָאֵֽל׃</TextFragment>
      </PasukFragment>
      <PasukStart id="pasuk_0:23:9" index="9" pasuk="י"/>
      <PasukFragment pasuk_id="pasuk_0:23:9">
        <TextFragment>וַיִּרְא֕וּ אֵ֖ת אֱלֹהֵ֣י יִשְׂרָאֵ֑ל וְתַ֣חַת רַגְלָ֗יו כְּמַֽעֲשֵׂה֙ לִבְנַ֣ת הַסַּפִּ֔יר וּכְעֶ֥צֶם הַשָּׁמַ֖יִם לָטֹֽהַר׃</TextFragment>
      </PasukFragment>
      <PasukStart id="pasuk_0:23:10" index="10" pasuk="יא"/>
      <PasukFragment pasuk_id="pasuk_0:23:10">
        <TextFragment>וְאֶל־אֲצִילֵי֙ בְּנֵ֣י יִשְׂרָאֵ֔ל לֹ֥א שָׁלַ֖ח יָד֑וֹ וַֽיֶּחֱזוּ֙ אֶת־הָ֣אֱלֹהִ֔ים וַיֹּֽאכְל֖וּ וַיִּשְׁתּֽוּ׃ </TextFragment>
        <Setumah/>
      </PasukFragment>
      <PasukStart id="pasuk_0:23:11" index="11" pasuk="יב"/>
      <PasukFragment pasuk_id="pasuk_0:23:11">
        <TextFragment>וַיֹּ֨אמֶר יְהוָ֜ה אֶל־מֹשֶׁ֗ה עֲלֵ֥ה אֵלַ֛י הָהָ֖רָה וֶֽהְיֵה־שָׁ֑ם וְאֶתְּנָ֨ה לְךָ֜ אֶת־לֻחֹ֣ת הָאֶ֗בֶן וְהַתּוֹרָה֙ וְהַמִּצְוָ֔ה אֲשֶׁ֥ר כָּתַ֖בְתִּי לְהֽוֹרֹתָֽם׃</TextFragment>
      </PasukFragment>
      <PasukStart id="pasuk_0:23:12" index="12" pasuk="יג"/>
      <PasukFragment pasuk_id="pasuk_0:23:12">
        <TextFragment>וַיָּ֣קָם מֹשֶׁ֔ה וִֽיהוֹשֻׁ֖עַ מְשָֽׁרְת֑וֹ וַיַּ֥עַל מֹשֶׁ֖ה אֶל־הַ֥ר הָֽאֱלֹהִֽים׃</TextFragment>
      </PasukFragment>
      <PasukStart id="pasuk_0:23:13" index="13" pasuk="יד"/>
      <PasukFragment pasuk_id="pasuk_0:23:13">
        <TextFragment>וְאֶל־הַזְּקֵנִ֤ים אָמַר֙ שְׁבוּ־לָ֣נוּ בָזֶ֔ה עַ֥ד אֲשֶׁר־נָשׁ֖וּב אֲלֵיכֶ֑ם וְהִנֵּ֨ה אַֽהֲרֹ֤ן וְחוּר֙ עִמָּכֶ֔ם מִי־בַ֥עַל דְּבָרִ֖ים יִגַּ֥שׁ אֲלֵהֶֽם׃</TextFragment>
      </PasukFragment>
      <PasukStart id="pasuk_0:23:14" index="14" pasuk="טו"/>
      <PasukFragment pasuk_id="pasuk_0:23:14">
        <TextFragment>וַיַּ֥עַל מֹשֶׁ֖ה אֶל־הָהָ֑ר וַיְכַ֥ס הֶֽעָנָ֖ן אֶת־הָהָֽר׃</TextFragment>
      </PasukFragment>
      <PasukStart id="pasuk_0:23:15" index="15" pasuk="טז"/>
      <PasukFragment pasuk_id="pasuk_0:23:15">
        <TextFragment>וַיִּשְׁכֹּ֤ן כְּבוֹד־יְהוָה֙ עַל־הַ֣ר סִינַ֔י וַיְכַסֵּ֥הוּ הֶֽעָנָ֖ן שֵׁ֣שֶׁת יָמִ֑ים וַיִּקְרָ֧א אֶל־מֹשֶׁ֛ה בַּיּ֥וֹם הַשְּׁבִיעִ֖י מִתּ֥וֹךְ הֶֽעָנָֽן׃</TextFragment>
      </PasukFragment>
      <PasukStart id="pasuk_0:23:16" index="16" pasuk="יז"/>
      <PasukFragment pasuk_id="pasuk_0:23:16">
        <TextFragment>וּמַרְאֵה֙ כְּב֣וֹד יְהוָ֔ה כְּאֵ֥שׁ אֹכֶ֖לֶת בְּרֹ֣אשׁ הָהָ֑ר לְעֵינֵ֖י בְּנֵ֥י יִשְׂרָאֵֽל׃</TextFragment>
      </PasukFragment>
      <PasukStart id="pasuk_0:23:17" index="17" pasuk="יח"/>
      <PasukFragment pasuk_id="pasuk_0:23:17">
        <TextFragment>וַיָּבֹ֥א מֹשֶׁ֛ה בְּת֥וֹךְ הֶֽעָנָ֖ן וַיַּ֣עַל אֶל־הָהָ֑ר וַיְהִ֤י מֹשֶׁה֙ בָּהָ֔ר אַרְבָּעִ֣ים י֔וֹם וְאַרְבָּעִ֖ים לָֽיְלָה׃ </TextFragment>
        <Petuha/>
      </PasukFragment>
    </Perek>
    <Perek id="perek_0:24" index="24" perek="כה">
      <PasukStart id="pasuk_0:24:0" index="0" pasuk="א"/>
      <PasukFragment pasuk_id="pasuk_0:24:0">
        <TextFragment>וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃</TextFragment>
      </PasukFragment>
      <PasukStart id="pasuk_0:24:1" index="1" pasuk="ב"/>
      <PasukFragment pasuk_id="pasuk_0:24:1">
        <TextFragment>דַּבֵּר֙ אֶל־בְּנֵ֣י יִשְׂרָאֵ֔ל וְיִקְחוּ־לִ֖י תְּרוּמָ֑ה מֵאֵ֤ת כָּל־אִישׁ֙ אֲשֶׁ֣ר יִדְּבֶ֣נּוּ לִבּ֔וֹ תִּקְח֖וּ אֶת־תְּרֽוּמָתִֽי׃</TextFragment>
      </PasukFragment>
      <PasukStart id="pasuk_0:24:2" index="2" pasuk="ג"/>
      <PasukFragment pasuk_id="pasuk_0:24:2">
        <TextFragment>וְזֹאת֙ הַתְּרוּמָ֔ה אֲשֶׁ֥ר תִּקְח֖וּ מֵֽאִתָּ֑ם זָהָ֥ב וָכֶ֖סֶף וּנְחֹֽשֶׁת׃</TextFragment>
      </PasukFragment>
      <PasukStart id="pasuk_0:24:3" index="3" pasuk="ד"/>
      <PasukFragment pasuk_id="pasuk_0:24:3">
        <TextFragment>וּתְכֵ֧לֶת וְאַרְגָּמָ֛ן וְתוֹלַ֥עַת שָׁנִ֖י וְשֵׁ֥שׁ וְעִזִּֽים׃</TextFragment>
      </PasukFragment>
      <PasukStart id="pasuk_0:24:4" index="4" pasuk="ה"/>
      <PasukFragment pasuk_id="pasuk_0:24:4">
        <TextFragment>וְעֹרֹ֨ת אֵילִ֧ם מְאָדָּמִ֛ים וְעֹרֹ֥ת תְּחָשִׁ֖ים וַֽעֲצֵ֥י שִׁטִּֽים׃</TextFragment>
      </PasukFragment>
      <PasukStart id="pasuk_0:24:5" index="5" pasuk="ו"/>
      <PasukFragment pasuk_id="pasuk_0:24:5">
        <TextFragment>שֶׁ֖מֶן לַמָּאֹ֑ר בְּשָׂמִים֙ לְשֶׁ֣מֶן הַמִּשְׁחָ֔ה וְלִקְטֹ֖רֶת הַסַּמִּֽים׃</TextFragment>
      </PasukFragment>
      <PasukStart id="pasuk_0:24:6" index="6" pasuk="ז"/>
      <PasukFragment pasuk_id="pasuk_0:24:6">
        <TextFragment>אַבְנֵי־שֹׁ֕הַם וְאַבְנֵ֖י מִלֻּאִ֑ים לָֽאֵפֹ֖ד וְלַחֹֽשֶׁן׃</TextFragment>
      </PasukFragment>
      <PasukStart id="pasuk_0:24:7" index="7" pasuk="ח"/>
      <PasukFragment pasuk_id="pasuk_0:24:7">
        <TextFragment>וְעָ֥שׂוּ לִ֖י מִקְדָּ֑שׁ וְשָֽׁכַנְתִּ֖י בְּתוֹכָֽם׃</TextFragment>
      </PasukFragment>
      <PasukStart id="pasuk_0:24:8" index="8" pasuk="ט"/>
      <PasukFragment pasuk_id="pasuk_0:24:8">
        <TextFragment>כְּכֹ֗ל אֲשֶׁ֤ר אֲנִי֙ מַרְאֶ֣ה אֽוֹתְךָ֔ אֵ֚ת תַּבְנִ֣ית הַמִּשְׁכָּ֔ן וְאֵ֖ת תַּבְנִ֣ית כָּל־כֵּלָ֑יו וְכֵ֖ן תַּֽעֲשֽׂוּ׃ </TextFragment>
        <Setumah/>
      </PasukFragment>
      <PasukStart id="pasuk_0:24:9" index="9" pasuk="י"/>
      <PasukFragment pasuk_id="pasuk_0:24:9">
        <TextFragment>וְעָשׂ֥וּ אֲר֖וֹן עֲצֵ֣י שִׁטִּ֑ים אַמָּתַ֨יִם וָחֵ֜צִי אָרְכּ֗וֹ וְאַמָּ֤ה וָחֵ֨צִי֙ רָחְבּ֔וֹ וְאַמָּ֥ה וָחֵ֖צִי קֹֽמָתֽוֹ׃</TextFragment>
      </PasukFragment>
      <PasukStart id="pasuk_0:24:10" index="10" pasuk="יא"/>
      <PasukFragment pasuk_id="pasuk_0:24:10">
        <TextFragment>וְצִפִּיתָ֤ אֹתוֹ֙ זָהָ֣ב טָה֔וֹר מִבַּ֥יִת וּמִח֖וּץ תְּצַפֶּ֑נּוּ וְעָשִׂ֧יתָ עָלָ֛יו זֵ֥ר זָהָ֖ב סָבִֽיב׃</TextFragment>
      </PasukFragment>
      <PasukStart id="pasuk_0:24:11" index="11" pasuk="יב"/>
      <PasukFragment pasuk_id="pasuk_0:24:11">
        <TextFragment>וְיָצַ֣קְתָּ לּ֗וֹ אַרְבַּע֙ טַבְּעֹ֣ת זָהָ֔ב וְנָ֣תַתָּ֔ה עַ֖ל אַרְבַּ֣ע פַּֽעֲמֹתָ֑יו וּשְׁתֵּ֣י טַבָּעֹ֗ת עַל־צַלְעוֹ֙ הָֽאֶחָ֔ת וּשְׁתֵּי֙ טַבָּעֹ֔ת עַל־צַלְע֖וֹ הַשֵּׁנִֽית׃</TextFragment>
      </PasukFragment>
      <PasukStart id="pasuk_0:24:12" index="12" pasuk="יג"/>
      <PasukFragment pasuk_id="pasuk_0:24:12">
        <TextFragment>וְעָשִׂ֥יתָ בַדֵּ֖י עֲצֵ֣י שִׁטִּ֑ים וְצִפִּיתָ֥ אֹתָ֖ם זָהָֽב׃</TextFragment>
      </PasukFragment>
      <PasukStart id="pasuk_0:24:13" index="13" pasuk="יד"/>
      <PasukFragment pasuk_id="pasuk_0:24:13">
        <TextFragment>וְהֵֽבֵאתָ֤ אֶת־הַבַּדִּים֙ בַּטַּבָּעֹ֔ת עַ֖ל צַלְעֹ֣ת הָֽאָרֹ֑ן לָשֵׂ֥את אֶת־הָֽאָרֹ֖ן בָּהֶֽם׃</TextFragment>
      </PasukFragment>
      <PasukStart id="pasuk_0:24:14" index="14" pasuk="טו"/>
      <PasukFragment pasuk_id="pasuk_0:24:14">
        <TextFragment>בְּטַבְּעֹת֙ הָֽאָרֹ֔ן יִֽהְי֖וּ הַבַּדִּ֑ים לֹ֥א יָסֻ֖רוּ מִמֶּֽנּוּ׃</TextFragment>
      </PasukFragment>
      <PasukStart id="pasuk_0:24:15" index="15" pasuk="טז"/>
      <PasukFragment pasuk_id="pasuk_0:24:15">
        <TextFragment>וְנָֽתַתָּ֖ אֶל־הָֽאָרֹ֑ן אֵ֚ת הָֽעֵדֻ֔ת אֲשֶׁ֥ר אֶתֵּ֖ן אֵלֶֽיךָ׃</TextFragment>
      </PasukFragment>
      <PasukStart id="pasuk_0:24:16" index="16" pasuk="יז"/>
      <PasukFragment pasuk_id="pasuk_0:24:16">
        <TextFragment>וְעָשִׂ֥יתָ כַפֹּ֖רֶת זָהָ֣ב טָה֑וֹר אַמָּתַ֤יִם וָחֵ֨צִי֙ אָרְכָּ֔הּ וְאַמָּ֥ה וָחֵ֖צִי רָחְבָּֽהּ׃</TextFragment>
      </PasukFragment>
      <PasukStart id="pasuk_0:24:17" index="17" pasuk="יח"/>
      <PasukFragment pasuk_id="pasuk_0:24:17">
        <TextFragment>וְעָשִׂ֛יתָ שְׁנַ֥יִם כְּרֻבִ֖ים זָהָ֑ב מִקְשָׁה֙ תַּֽעֲשֶׂ֣ה אֹתָ֔ם מִשְּׁנֵ֖י קְצ֥וֹת הַכַּפֹּֽרֶת׃</TextFragment>
      </PasukFragment>
      <PasukStart id="pasuk_0:24:18" index="18" pasuk="יט"/>
      <PasukFragment pasuk_id="pasuk_0:24:18">
        <TextFragment>וַֽ֠עֲשֵׂה כְּר֨וּב אֶחָ֤ד מִקָּצָה֙ מִזֶּ֔ה וּכְרוּב־אֶחָ֥ד מִקָּצָ֖ה מִזֶּ֑ה מִן־הַכַּפֹּ֛רֶת תַּֽעֲשׂ֥וּ אֶת־הַכְּרֻבִ֖ים עַל־שְׁנֵ֥י קְצוֹתָֽיו׃</TextFragment>
      </PasukFragment>
      <PasukStart id="pasuk_0:24:19" index="19" pasuk="כ"/>
      <PasukFragment pasuk_id="pasuk_0:24:19">
        <TextFragment>וְהָי֣וּ הַכְּרֻבִים֩ פֹּֽרְשֵׂ֨י כְנָפַ֜יִם לְמַ֗עְלָה סֹֽכְכִ֤ים בְּכַנְפֵיהֶם֙ עַל־הַכַּפֹּ֔רֶת וּפְנֵיהֶ֖ם אִ֣ישׁ אֶל־אָחִ֑יו אֶ֨ל־הַכַּפֹּ֔רֶת יִֽהְי֖וּ פְּנֵ֥י הַכְּרֻבִֽים׃</TextFragment>
      </PasukFragment>
      <PasukStart id="pasuk_0:24:20" index="20" pasuk="כא"/>
      <PasukFragment pasuk_id="pasuk_0:24:20">
        <TextFragment>וְנָֽתַתָּ֧ אֶת־הַכַּפֹּ֛רֶת עַל־הָֽאָרֹ֖ן מִלְמָ֑עְלָה וְאֶל־הָ֣אָרֹ֔ן תִּתֵּן֙ אֶת־הָ֣עֵדֻ֔ת אֲשֶׁ֥ר אֶתֵּ֖ן אֵלֶֽיךָ׃</TextFragment>
      </PasukFragment>
      <PasukStart id="pasuk_0:24:21" index="21" pasuk="כב"/>
      <PasukFragment pasuk_id="pasuk_0:24:21">
        <TextFragment>וְנֽוֹעַדְתִּ֣י לְךָ֮ שָׁם֒ וְדִבַּרְתִּ֨י אִתְּךָ֜ מֵעַ֣ל הַכַּפֹּ֗רֶת מִבֵּין֙ שְׁנֵ֣י הַכְּרֻבִ֔ים אֲשֶׁ֖ר עַל־אֲר֣וֹן הָֽעֵדֻ֑ת אֵ֣ת כָּל־אֲשֶׁ֧ר אֲצַוֶּ֛ה אֽוֹתְךָ֖ אֶל־בְּנֵ֥י יִשְׂרָאֵֽל׃ </TextFragment>
        <Petuha/>
      </PasukFragment>
      <PasukStart id="pasuk_0:24:22" index="22" pasuk="כג"/>
      <PasukFragment pasuk_id="pasuk_0:24:22">
        <TextFragment>וְעָשִׂ֥יתָ שֻׁלְחָ֖ן עֲצֵ֣י שִׁטִּ֑ים אַמָּתַ֤יִם אָרְכּוֹ֙ וְאַמָּ֣ה רָחְבּ֔וֹ וְאַמָּ֥ה וָחֵ֖צִי קֹֽמָתֽוֹ׃</TextFragment>
      </PasukFragment>
      <PasukStart id="pasuk_0:24:23" index="23" pasuk="כד"/>
      <PasukFragment pasuk_id="pasuk_0:24:23">
        <TextFragment>וְצִפִּיתָ֥ אֹת֖וֹ זָהָ֣ב טָה֑וֹר וְעָשִׂ֥יתָ לּ֛וֹ זֵ֥ר זָהָ֖ב סָבִֽיב׃</TextFragment>
      </PasukFragment>
      <PasukStart id="pasuk_0:24:24" index="24" pasuk="כה"/>
      <PasukFragment pasuk_id="pasuk_0:24:24">
        <TextFragment>וְעָשִׂ֨יתָ לּ֥וֹ מִסְגֶּ֛רֶת טֹ֖פַח סָבִ֑יב וְעָשִׂ֧יתָ זֵר־זָהָ֛ב לְמִסְגַּרְתּ֖וֹ סָבִֽיב׃</TextFragment>
      </PasukFragment>
      <PasukStart id="pasuk_0:24:25" index="25" pasuk="כו"/>
      <PasukFragment pasuk_id="pasuk_0:24:25">
        <TextFragment>וְעָשִׂ֣יתָ לּ֔וֹ אַרְבַּ֖ע טַבְּעֹ֣ת זָהָ֑ב וְנָֽתַתָּ֙ אֶת־הַטַּבָּעֹ֔ת עַ֚ל אַרְבַּ֣ע הַפֵּאֹ֔ת אֲשֶׁ֖ר לְאַרְבַּ֥ע רַגְלָֽיו׃</TextFragment>
      </PasukFragment>
      <PasukStart id="pasuk_0:24:26" index="26" pasuk="כז"/>
      <PasukFragment pasuk_id="pasuk_0:24:26">
        <TextFragment>לְעֻמַּת֙ הַמִּסְגֶּ֔רֶת תִּֽהְיֶ֖יןָ הַטַּבָּעֹ֑ת לְבָתִּ֣ים לְבַדִּ֔ים לָשֵׂ֖את אֶת־הַשֻּׁלְחָֽן׃</TextFragment>
      </PasukFragment>
      <PasukStart id="pasuk_0:24:27" index="27" pasuk="כח"/>
      <PasukFragment pasuk_id="pasuk_0:24:27">
        <TextFragment>וְעָשִׂ֤יתָ אֶת־הַבַּדִּים֙ עֲצֵ֣י שִׁטִּ֔ים וְצִפִּיתָ֥ אֹתָ֖ם זָהָ֑ב וְנִשָּׂא־בָ֖ם אֶת־הַשֻּׁלְחָֽן׃</TextFragment>
      </PasukFragment>
      <PasukStart id="pasuk_0:24:28" index="28" pasuk="כט"/>
      <PasukFragment pasuk_id="pasuk_0:24:28">
        <TextFragment>וְעָשִׂ֨יתָ קְּעָֽרֹתָ֜יו וְכַפֹּתָ֗יו וּקְשׂוֹתָיו֙ וּמְנַקִּיֹּתָ֔יו אֲשֶׁ֥ר יֻסַּ֖ךְ בָּהֵ֑ן זָהָ֥ב טָה֖וֹר תַּֽעֲשֶׂ֥ה אֹתָֽם׃</TextFragment>
      </PasukFragment>
      <PasukStart id="pasuk_0:24:29" index="29" pasuk="ל"/>
      <PasukFragment pasuk_id="pasuk_0:24:29">
        <TextFragment>וְנָֽתַתָּ֧ עַֽל־הַשֻּׁלְחָ֛ן לֶ֥חֶם פָּנִ֖ים לְפָנַ֥י תָּמִֽיד׃ </TextFragment>
        <Petuha/>
      </PasukFragment>
      <PasukStart id="pasuk_0:24:30" index="30" pasuk="לא"/>
      <PasukFragment pasuk_id="pasuk_0:24:30">
        <TextFragment>וְעָשִׂ֥יתָ מְנֹרַ֖ת זָהָ֣ב טָה֑וֹר מִקְשָׁ֞ה תֵּֽעָשֶׂ֤ה הַמְּנוֹרָה֙ יְרֵכָ֣הּ וְקָנָ֔הּ גְּבִיעֶ֛יהָ כַּפְתֹּרֶ֥יהָ וּפְרָחֶ֖יהָ מִמֶּ֥נָּה יִֽהְיֽוּ׃</TextFragment>
      </PasukFragment>
      <PasukStart id="pasuk_0:24:31" index="31" pasuk="לב"/>
      <PasukFragment pasuk_id="pasuk_0:24:31">
        <TextFragment>וְשִׁשָּׁ֣ה קָנִ֔ים יֹֽצְאִ֖ים מִצִּדֶּ֑יהָ שְׁלֹשָׁ֣ה ׀ קְנֵ֣י מְנֹרָ֗ה מִצִּדָּהּ֙ הָֽאֶחָ֔ד וּשְׁלֹשָׁה֙ קְנֵ֣י מְנֹרָ֔ה מִצִּדָּ֖הּ הַשֵּׁנִֽי׃</TextFragment>
      </PasukFragment>
      <PasukStart id="pasuk_0:24:32" index="32" pasuk="לג"/>
      <PasukFragment pasuk_id="pasuk_0:24:32">
        <TextFragment>שְׁלֹשָׁ֣ה גְ֠בִעִים מְֽשֻׁקָּדִ֞ים בַּקָּנֶ֣ה הָֽאֶחָד֮ כַּפְתֹּ֣ר וָפֶרַח֒ וּשְׁלֹשָׁ֣ה גְבִעִ֗ים מְשֻׁקָּדִ֛ים בַּקָּנֶ֥ה הָֽאֶחָ֖ד כַּפְתֹּ֣ר וָפָ֑רַח כֵּ֚ן לְשֵׁ֣שֶׁת הַקָּנִ֔ים הַיֹּֽצְאִ֖ים מִן־הַמְּנֹרָֽה׃</TextFragment>
      </PasukFragment>
      <PasukStart id="pasuk_0:24:33" index="33" pasuk="לד"/>
      <PasukFragment pasuk_id="pasuk_0:24:33">
        <TextFragment>וּבַמְּנֹרָ֖ה אַרְבָּעָ֣ה גְבִעִ֑ים מְשֻׁ֨קָּדִ֔ים כַּפְתֹּרֶ֖יהָ וּפְרָחֶֽיהָ׃</TextFragment>
      </PasukFragment>
      <PasukStart id="pasuk_0:24:34" index="34" pasuk="לה"/>
      <PasukFragment pasuk_id="pasuk_0:24:34">
        <TextFragment>וְכַפְתֹּ֡ר תַּחַת֩ שְׁנֵ֨י הַקָּנִ֜ים מִמֶּ֗נָּה וְכַפְתֹּר֙ תַּ֣חַת שְׁנֵ֤י הַקָּנִים֙ מִמֶּ֔נָּה וְכַפְתֹּ֕ר תַּֽחַת־שְׁנֵ֥י הַקָּנִ֖ים מִמֶּ֑נָּה לְשֵׁ֨שֶׁת֙ הַקָּנִ֔ים הַיֹּֽצְאִ֖ים מִן־הַמְּנֹרָֽה׃</TextFragment>
      </PasukFragment>
      <PasukStart id="pasuk_0:24:35" index="35" pasuk="לו"/>
      <PasukFragment pasuk_id="pasuk_0:24:35">
        <TextFragment>כַּפְתֹּֽרֵיהֶ֥ם וּקְנֹתָ֖ם מִמֶּ֣נָּה יִֽהְי֑וּ כֻּלָּ֛הּ מִקְשָׁ֥ה אַחַ֖ת זָהָ֥ב טָהֽוֹר׃</TextFragment>
      </PasukFragment>
      <PasukStart id="pasuk_0:24:36" index="36" pasuk="לז"/>
      <PasukFragment pasuk_id="pasuk_0:24:36">
        <TextFragment>וְעָשִׂ֥יתָ אֶת־נֵֽרֹתֶ֖יהָ שִׁבְעָ֑ה וְהֶֽעֱלָה֙ אֶת־נֵ֣רֹתֶ֔יהָ וְהֵאִ֖יר עַל־עֵ֥בֶר פָּנֶֽיהָ׃</TextFragment>
      </PasukFragment>
      <PasukStart id="pasuk_0:24:37" index="37" pasuk="לח"/>
      <PasukFragment pasuk_id="pasuk_0:24:37">
        <TextFragment>וּמַלְקָחֶ֥יהָ וּמַחְתֹּתֶ֖יהָ זָהָ֥ב טָהֽוֹר׃</TextFragment>
      </PasukFragment>
      <PasukStart id="pasuk_0:24:38" index="38" pasuk="לט"/>
      <PasukFragment pasuk_id="pasuk_0:24:38">
        <TextFragment>כִּכָּ֛ר זָהָ֥ב טָה֖וֹר יַֽעֲשֶׂ֣ה אֹתָ֑הּ אֵ֥ת כָּל־הַכֵּלִ֖ים הָאֵֽלֶּה׃</TextFragment>
      </PasukFragment>
      <PasukStart id="pasuk_0:24:39" index="39" pasuk="מ"/>
      <PasukFragment pasuk_id="pasuk_0:24:39">
        <TextFragment>וּרְאֵ֖ה וַֽעֲשֵׂ֑ה בְּתַ֨בְנִיתָ֔ם אֲשֶׁר־אַתָּ֥ה מָרְאֶ֖ה בָּהָֽר׃ </TextFragment>
        <Setumah/>
      </PasukFragment>
    </Perek>
    <Perek id="perek_0:25" index="25" perek="כו">
      <PasukStart id="pasuk_0:25:0" index="0" pasuk="א"/>
      <PasukFragment pasuk_id="pasuk_0:25:0">
        <TextFragment>וְאֶת־הַמִּשְׁכָּ֥ן תַּֽעֲשֶׂ֖ה עֶ֣שֶׂר יְרִיעֹ֑ת שֵׁ֣שׁ מָשְׁזָ֗ר וּתְכֵ֤לֶת וְאַרְגָּמָן֙ וְתֹלַ֣עַת שָׁנִ֔י כְּרֻבִ֛ים מַֽעֲשֵׂ֥ה חֹשֵׁ֖ב תַּֽעֲשֶׂ֥ה אֹתָֽם׃</TextFragment>
      </PasukFragment>
      <PasukStart id="pasuk_0:25:1" index="1" pasuk="ב"/>
      <PasukFragment pasuk_id="pasuk_0:25:1">
        <TextFragment>אֹ֣רֶךְ ׀ הַיְרִיעָ֣ה הָֽאַחַ֗ת שְׁמֹנֶ֤ה וְעֶשְׂרִים֙ בָּֽאַמָּ֔ה וְרֹ֨חַב֙ אַרְבַּ֣ע בָּֽאַמָּ֔ה הַיְרִיעָ֖ה הָֽאֶחָ֑ת מִדָּ֥ה אַחַ֖ת לְכָל־הַיְרִיעֹֽת׃</TextFragment>
      </PasukFragment>
      <PasukStart id="pasuk_0:25:2" index="2" pasuk="ג"/>
      <PasukFragment pasuk_id="pasuk_0:25:2">
        <TextFragment>חֲמֵ֣שׁ הַיְרִיעֹ֗ת תִּֽהְיֶ֨יןָ֙ חֹֽבְרֹ֔ת אִשָּׁ֖ה אֶל־אֲחֹתָ֑הּ וְחָמֵ֤שׁ יְרִיעֹת֙ חֹֽבְרֹ֔ת אִשָּׁ֖ה אֶל־אֲחֹתָֽהּ׃</TextFragment>
      </PasukFragment>
      <PasukStart id="pasuk_0:25:3" index="3" pasuk="ד"/>
      <PasukFragment pasuk_id="pasuk_0:25:3">
        <TextFragment>וְעָשִׂ֜יתָ לֻֽלְאֹ֣ת תְּכֵ֗לֶת עַ֣ל שְׂפַ֤ת הַיְרִיעָה֙ הָֽאֶחָ֔ת מִקָּצָ֖ה בַּֽחֹבָ֑רֶת וְכֵ֤ן תַּֽעֲשֶׂה֙ בִּשְׂפַ֣ת הַיְרִיעָ֔ה הַקִּ֣יצוֹנָ֔ה בַּמַּחְבֶּ֖רֶת הַשֵּׁנִֽית׃</TextFragment>
      </PasukFragment>
      <PasukStart id="pasuk_0:25:4" index="4" pasuk="ה"/>
      <PasukFragment pasuk_id="pasuk_0:25:4">
        <TextFragment>חֲמִשִּׁ֣ים לֻֽלָאֹ֗ת תַּֽעֲשֶׂה֮ בַּיְרִיעָ֣ה הָֽאֶחָת֒ וַֽחֲמִשִּׁ֣ים לֻֽלָאֹ֗ת תַּֽעֲשֶׂה֙ בִּקְצֵ֣ה הַיְרִיעָ֔ה אֲשֶׁ֖ר בַּמַּחְבֶּ֣רֶת הַשֵּׁנִ֑ית מַקְבִּילֹת֙ הַלֻּ֣לָאֹ֔ת אִשָּׁ֖ה אֶל־אֲחֹתָֽהּ׃</TextFragment>
      </PasukFragment>
      <PasukStart id="pasuk_0:25:5" index="5" pasuk="ו"/>
      <PasukFragment pasuk_id="pasuk_0:25:5">
        <TextFragment>וְעָשִׂ֕יתָ חֲמִשִּׁ֖ים קַרְסֵ֣י זָהָ֑ב וְחִבַּרְתָּ֨ אֶת־הַיְרִיעֹ֜ת אִשָּׁ֤ה אֶל־אֲחֹתָהּ֙ בַּקְּרָסִ֔ים וְהָיָ֥ה הַמִּשְׁכָּ֖ן אֶחָֽד׃</TextFragment>
      </PasukFragment>
      <PasukStart id="pasuk_0:25:6" index="6" pasuk="ז"/>
      <PasukFragment pasuk_id="pasuk_0:25:6">
        <TextFragment>וְעָשִׂ֨יתָ֙ יְרִיעֹ֣ת עִזִּ֔ים לְאֹ֖הֶל עַל־הַמִּשְׁכָּ֑ן עַשְׁתֵּי־עֶשְׂרֵ֥ה יְרִיעֹ֖ת תַּֽעֲשֶׂ֥ה אֹתָֽם׃</TextFragment>
      </PasukFragment>
      <PasukStart id="pasuk_0:25:7" index="7" pasuk="ח"/>
      <PasukFragment pasuk_id="pasuk_0:25:7">
        <TextFragment>אֹ֣רֶךְ ׀ הַיְרִיעָ֣ה הָֽאַחַ֗ת שְׁלֹשִׁים֙ בָּֽאַמָּ֔ה וְרֹ֨חַב֙ אַרְבַּ֣ע בָּֽאַמָּ֔ה הַיְרִיעָ֖ה הָֽאֶחָ֑ת מִדָּ֣ה אַחַ֔ת לְעַשְׁתֵּ֥י עֶשְׂרֵ֖ה יְרִיעֹֽת׃</TextFragment>
      </PasukFragment>
      <PasukStart id="pasuk_0:25:8" index="8" pasuk="ט"/>
      <PasukFragment pasuk_id="pasuk_0:25:8">
        <TextFragment>וְחִבַּרְתָּ֞ אֶת־חֲמֵ֤שׁ הַיְרִיעֹת֙ לְבָ֔ד וְאֶת־שֵׁ֥שׁ הַיְרִיעֹ֖ת לְבָ֑ד וְכָֽפַלְתָּ֙ אֶת־הַיְרִיעָ֣ה הַשִּׁשִּׁ֔ית אֶל־מ֖וּל פְּנֵ֥י הָאֹֽהֶל׃</TextFragment>
      </PasukFragment>
      <PasukStart id="pasuk_0:25:9" index="9" pasuk="י"/>
      <PasukFragment pasuk_id="pasuk_0:25:9">
        <TextFragment>וְעָשִׂ֜יתָ חֲמִשִּׁ֣ים לֻֽלָאֹ֗ת עַ֣ל שְׂפַ֤ת הַיְרִיעָה֙ הָֽאֶחָ֔ת הַקִּֽיצֹנָ֖ה בַּֽחֹבָ֑רֶת וַֽחֲמִשִּׁ֣ים לֻֽלָאֹ֗ת עַ֚ל שְׂפַ֣ת הַיְרִיעָ֔ה הַֽחֹבֶ֖רֶת הַשֵּׁנִֽית׃</TextFragment>
      </PasukFragment>
      <PasukStart id="pasuk_0:25:10" index="10" pasuk="יא"/>
      <PasukFragment pasuk_id="pasuk_0:25:10">
        <TextFragment>וְעָשִׂ֛יתָ קַרְסֵ֥י נְחֹ֖שֶׁת חֲמִשִּׁ֑ים וְהֵֽבֵאתָ֤ אֶת־הַקְּרָסִים֙ בַּלֻּ֣לָאֹ֔ת וְחִבַּרְתָּ֥ אֶת־הָאֹ֖הֶל וְהָיָ֥ה אֶחָֽד׃</TextFragment>
      </PasukFragment>
      <PasukStart id="pasuk_0:25:11" index="11" pasuk="יב"/>
      <PasukFragment pasuk_id="pasuk_0:25:11">
        <TextFragment>וְסֶ֨רַח֙ הָֽעֹדֵ֔ף בִּֽירִיעֹ֖ת הָאֹ֑הֶל חֲצִ֤י הַיְרִיעָה֙ הָֽעֹדֶ֔פֶת תִּסְרַ֕ח עַ֖ל אֲחֹרֵ֥י הַמִּשְׁכָּֽן׃</TextFragment>
      </PasukFragment>
      <PasukStart id="pasuk_0:25:12" index="12" pasuk="יג"/>
      <PasukFragment pasuk_id="pasuk_0:25:12">
        <TextFragment>וְהָֽאַמָּ֨ה מִזֶּ֜ה וְהָֽאַמָּ֤ה מִזֶּה֙ בָּֽעֹדֵ֔ף בְּאֹ֖רֶךְ יְרִיעֹ֣ת הָאֹ֑הֶל יִֽהְיֶ֨ה סָר֜וּחַ עַל־צִדֵּ֧י הַמִּשְׁכָּ֛ן מִזֶּ֥ה וּמִזֶּ֖ה לְכַסֹּתֽוֹ׃</TextFragment>
      </PasukFragment>
      <PasukStart id="pasuk_0:25:13" index="13" pasuk="יד"/>
      <PasukFragment pasuk_id="pasuk_0:25:13">
        <TextFragment>וְעָשִׂ֤יתָ מִכְסֶה֙ לָאֹ֔הֶל עֹרֹ֥ת אֵילִ֖ם מְאָדָּמִ֑ים וּמִכְסֵ֛ה עֹרֹ֥ת תְּחָשִׁ֖ים מִלְמָֽעְלָה׃ </TextFragment>
        <Petuha/>
      </PasukFragment>
      <PasukStart id="pasuk_0:25:14" index="14" pasuk="טו"/>
      <PasukFragment pasuk_id="pasuk_0:25:14">
        <TextFragment>וְעָשִׂ֥יתָ אֶת־הַקְּרָשִׁ֖ים לַמִּשְׁכָּ֑ן עֲצֵ֥י שִׁטִּ֖ים עֹֽמְדִֽים׃</TextFragment>
      </PasukFragment>
      <PasukStart id="pasuk_0:25:15" index="15" pasuk="טז"/>
      <PasukFragment pasuk_id="pasuk_0:25:15">
        <TextFragment>עֶ֥שֶׂר אַמּ֖וֹת אֹ֣רֶךְ הַקָּ֑רֶשׁ וְאַמָּה֙ וַֽחֲצִ֣י הָֽאַמָּ֔ה רֹ֖חַב הַקֶּ֥רֶשׁ הָֽאֶחָֽד׃</TextFragment>
      </PasukFragment>
      <PasukStart id="pasuk_0:25:16" index="16" pasuk="יז"/>
      <PasukFragment pasuk_id="pasuk_0:25:16">
        <TextFragment>שְׁתֵּ֣י יָד֗וֹת לַקֶּ֨רֶשׁ֙ הָֽאֶחָ֔ד מְשֻׁ֨לָּבֹ֔ת אִשָּׁ֖ה אֶל־אֲחֹתָ֑הּ כֵּ֣ן תַּֽעֲשֶׂ֔ה לְכֹ֖ל קַרְשֵׁ֥י הַמִּשְׁכָּֽן׃</TextFragment>
      </PasukFragment>
      <PasukStart id="pasuk_0:25:17" index="17" pasuk="יח"/>
      <PasukFragment pasuk_id="pasuk_0:25:17">
        <TextFragment>וְעָשִׂ֥יתָ אֶת־הַקְּרָשִׁ֖ים לַמִּשְׁכָּ֑ן עֶשְׂרִ֣ים קֶ֔רֶשׁ לִפְאַ֖ת נֶ֥גְבָּה תֵימָֽנָה׃</TextFragment>
      </PasukFragment>
      <PasukStart id="pasuk_0:25:18" index="18" pasuk="יט"/>
      <PasukFragment pasuk_id="pasuk_0:25:18">
        <TextFragment>וְאַרְבָּעִים֙ אַדְנֵי־כֶ֔סֶף תַּֽעֲשֶׂ֕ה תַּ֖חַת עֶשְׂרִ֣ים הַקָּ֑רֶשׁ שְׁנֵ֨י אֲדָנִ֜ים תַּֽחַת־הַקֶּ֤רֶשׁ הָֽאֶחָד֙ לִשְׁתֵּ֣י יְדֹתָ֔יו וּשְׁנֵ֧י אֲדָנִ֛ים תַּֽחַת־הַקֶּ֥רֶשׁ הָֽאֶחָ֖ד לִשְׁתֵּ֥י יְדֹתָֽיו׃</TextFragment>
      </PasukFragment>
      <PasukStart id="pasuk_0:25:19" index="19" pasuk="כ"/>
      <PasukFragment pasuk_id="pasuk_0:25:19">
        <TextFragment>וּלְצֶ֧לַע הַמִּשְׁכָּ֛ן הַשֵּׁנִ֖ית לִפְאַ֣ת צָפ֑וֹן עֶשְׂרִ֖ים קָֽרֶשׁ׃</TextFragment>
      </PasukFragment>
      <PasukStart id="pasuk_0:25:20" index="20" pasuk="כא"/>
      <PasukFragment pasuk_id="pasuk_0:25:20">
        <TextFragment>וְאַרְבָּעִ֥ים אַדְנֵיהֶ֖ם כָּ֑סֶף שְׁנֵ֣י אֲדָנִ֗ים תַּ֚חַת הַקֶּ֣רֶשׁ הָֽאֶחָ֔ד וּשְׁנֵ֣י אֲדָנִ֔ים תַּ֖חַת הַקֶּ֥רֶשׁ הָֽאֶחָֽד׃</TextFragment>
      </PasukFragment>
      <PasukStart id="pasuk_0:25:21" index="21" pasuk="כב"/>
      <PasukFragment pasuk_id="pasuk_0:25:21">
        <TextFragment>וּֽלְיַרְכְּתֵ֥י הַמִּשְׁכָּ֖ן יָ֑מָּה תַּֽעֲשֶׂ֖ה שִׁשָּׁ֥ה קְרָשִֽׁים׃</TextFragment>
      </PasukFragment>
      <PasukStart id="pasuk_0:25:22" index="22" pasuk="כג"/>
      <PasukFragment pasuk_id="pasuk_0:25:22">
        <TextFragment>וּשְׁנֵ֤י קְרָשִׁים֙ תַּֽעֲשֶׂ֔ה לִמְקֻצְעֹ֖ת הַמִּשְׁכָּ֑ן בַּיַּרְכָתָֽיִם׃</TextFragment>
      </PasukFragment>
      <PasukStart id="pasuk_0:25:23" index="23" pasuk="כד"/>
      <PasukFragment pasuk_id="pasuk_0:25:23">
        <TextFragment>וְיִֽהְי֣וּ תֹֽאֲמִם֮ מִלְּמַטָּה֒ וְיַחְדָּ֗ו יִֽהְי֤וּ תַמִּים֙ עַל־רֹאשׁ֔וֹ אֶל־הַטַּבַּ֖עַת הָֽאֶחָ֑ת כֵּ֚ן יִֽהְיֶ֣ה לִשְׁנֵיהֶ֔ם לִשְׁנֵ֥י הַמִּקְצֹעֹ֖ת יִֽהְיֽוּ׃</TextFragment>
      </PasukFragment>
      <PasukStart id="pasuk_0:25:24" index="24" pasuk="כה"/>
      <PasukFragment pasuk_id="pasuk_0:25:24">
        <TextFragment>וְהָיוּ֙ שְׁמֹנָ֣ה קְרָשִׁ֔ים וְאַדְנֵיהֶ֣ם כֶּ֔סֶף שִׁשָּׁ֥ה עָשָׂ֖ר אֲדָנִ֑ים שְׁנֵ֣י אֲדָנִ֗ים תַּ֚חַת הַקֶּ֣רֶשׁ הָֽאֶחָ֔ד וּשְׁנֵ֣י אֲדָנִ֔ים תַּ֖חַת הַקֶּ֥רֶשׁ הָֽאֶחָֽד׃</TextFragment>
      </PasukFragment>
      <PasukStart id="pasuk_0:25:25" index="25" pasuk="כו"/>
      <PasukFragment pasuk_id="pasuk_0:25:25">
        <TextFragment>וְעָשִׂ֥יתָ בְרִיחִ֖ם עֲצֵ֣י שִׁטִּ֑ים חֲמִשָּׁ֕ה לְקַרְשֵׁ֥י צֶֽלַע־הַמִּשְׁכָּ֖ן הָֽאֶחָֽד׃</TextFragment>
      </PasukFragment>
      <PasukStart id="pasuk_0:25:26" index="26" pasuk="כז"/>
      <PasukFragment pasuk_id="pasuk_0:25:26">
        <TextFragment>וַֽחֲמִשָּׁ֣ה בְרִיחִ֔ם לְקַרְשֵׁ֥י צֶֽלַע־הַמִּשְׁכָּ֖ן הַשֵּׁנִ֑ית וַֽחֲמִשָּׁ֣ה בְרִיחִ֗ם לְקַרְשֵׁי֙ צֶ֣לַע הַמִּשְׁכָּ֔ן לַיַּרְכָתַ֖יִם יָֽמָּה׃</TextFragment>
      </PasukFragment>
      <PasukStart id="pasuk_0:25:27" index="27" pasuk="כח"/>
      <PasukFragment pasuk_id="pasuk_0:25:27">
        <TextFragment>וְהַבְּרִ֥יחַ הַתִּיכֹ֖ן בְּת֣וֹךְ הַקְּרָשִׁ֑ים מַבְרִ֕חַ מִן־הַקָּצֶ֖ה אֶל־הַקָּצֶֽה׃</TextFragment>
      </PasukFragment>
      <PasukStart id="pasuk_0:25:28" index="28" pasuk="כט"/>
      <PasukFragment pasuk_id="pasuk_0:25:28">
        <TextFragment>וְֽאֶת־הַקְּרָשִׁ֞ים תְּצַפֶּ֣ה זָהָ֗ב וְאֶת־טַבְּעֹֽתֵיהֶם֙ תַּֽעֲשֶׂ֣ה זָהָ֔ב בָּתִּ֖ים לַבְּרִיחִ֑ם וְצִפִּיתָ֥ אֶת־הַבְּרִיחִ֖ם זָהָֽב׃</TextFragment>
      </PasukFragment>
      <PasukStart id="pasuk_0:25:29" index="29" pasuk="ל"/>
      <PasukFragment pasuk_id="pasuk_0:25:29">
        <TextFragment>וַהֲקֵֽמֹתָ֖ אֶת־הַמִּשְׁכָּ֑ן כְּמִ֨שְׁפָּט֔וֹ אֲשֶׁ֥ר הָרְאֵ֖יתָ בָּהָֽר׃ </TextFragment>
        <Setumah/>
      </PasukFragment>
      <PasukStart id="pasuk_0:25:30" index="30" pasuk="לא"/>
      <PasukFragment pasuk_id="pasuk_0:25:30">
        <TextFragment>וְעָשִׂ֣יתָ פָרֹ֗כֶת תְּכֵ֧לֶת וְאַרְגָּמָ֛ן וְתוֹלַ֥עַת שָׁנִ֖י וְשֵׁ֣שׁ מָשְׁזָ֑ר מַֽעֲשֵׂ֥ה חֹשֵׁ֛ב יַֽעֲשֶׂ֥ה אֹתָ֖הּ כְּרֻבִֽים׃</TextFragment>
      </PasukFragment>
      <PasukStart id="pasuk_0:25:31" index="31" pasuk="לב"/>
      <PasukFragment pasuk_id="pasuk_0:25:31">
        <TextFragment>וְנָֽתַתָּ֣ה אֹתָ֗הּ עַל־אַרְבָּעָה֙ עַמּוּדֵ֣י שִׁטִּ֔ים מְצֻפִּ֣ים זָהָ֔ב וָֽוֵיהֶ֖ם זָהָ֑ב עַל־אַרְבָּעָ֖ה אַדְנֵי־כָֽסֶף׃</TextFragment>
      </PasukFragment>
      <PasukStart id="pasuk_0:25:32" index="32" pasuk="לג"/>
      <PasukFragment pasuk_id="pasuk_0:25:32">
        <TextFragment>וְנָֽתַתָּ֣ה אֶת־הַפָּרֹכֶת֮ תַּ֣חַת הַקְּרָסִים֒ וְהֵֽבֵאתָ֥ שָׁ֨מָּה֙ מִבֵּ֣ית לַפָּרֹ֔כֶת אֵ֖ת אֲר֣וֹן הָֽעֵד֑וּת וְהִבְדִּילָ֤ה הַפָּרֹ֨כֶת֙ לָכֶ֔ם בֵּ֣ין הַקֹּ֔דֶשׁ וּבֵ֖ין קֹ֥דֶשׁ הַקֳּדָשִֽׁים׃</TextFragment>
      </PasukFragment>
      <PasukStart id="pasuk_0:25:33" index="33" pasuk="לד"/>
      <PasukFragment pasuk_id="pasuk_0:25:33">
        <TextFragment>וְנָֽתַתָּ֙ אֶת־הַכַּפֹּ֔רֶת עַ֖ל אֲר֣וֹן הָֽעֵדֻ֑ת בְּקֹ֖דֶשׁ הַקֳּדָשִֽׁים׃</TextFragment>
      </PasukFragment>
      <PasukStart id="pasuk_0:25:34" index="34" pasuk="לה"/>
      <PasukFragment pasuk_id="pasuk_0:25:34">
        <TextFragment>וְשַׂמְתָּ֤ אֶת־הַשֻּׁלְחָן֙ מִח֣וּץ לַפָּרֹ֔כֶת וְאֶת־הַמְּנֹרָה֙ נֹ֣כַח הַשֻּׁלְחָ֔ן עַ֛ל צֶ֥לַע הַמִּשְׁכָּ֖ן תֵּימָ֑נָה וְהַ֨שֻּׁלְחָ֔ן תִּתֵּ֖ן עַל־צֶ֥לַע צָפֽוֹן׃</TextFragment>
      </PasukFragment>
      <PasukStart id="pasuk_0:25:35" index="35" pasuk="לו"/>
      <PasukFragment pasuk_id="pasuk_0:25:35">
        <TextFragment>וְעָשִׂ֤יתָ מָסָךְ֙ לְפֶ֣תַח הָאֹ֔הֶל תְּכֵ֧לֶת וְאַרְגָּמָ֛ן וְתוֹלַ֥עַת שָׁנִ֖י וְשֵׁ֣שׁ מָשְׁזָ֑ר מַֽעֲשֵׂ֖ה רֹקֵֽם׃</TextFragment>
      </PasukFragment>
      <PasukStart id="pasuk_0:25:36" index="36" pasuk="לז"/>
      <PasukFragment pasuk_id="pasuk_0:25:36">
        <TextFragment>וְעָשִׂ֣יתָ לַמָּסָ֗ךְ חֲמִשָּׁה֙ עַמּוּדֵ֣י שִׁטִּ֔ים וְצִפִּיתָ֤ אֹתָם֙ זָהָ֔ב וָֽוֵיהֶ֖ם זָהָ֑ב וְיָֽצַקְתָּ֣ לָהֶ֔ם חֲמִשָּׁ֖ה אַדְנֵ֥י נְחֹֽשֶׁת׃ </TextFragment>
        <Setumah/>
      </PasukFragment>
    </Perek>
    <Perek id="perek_0:26" index="26" perek="כז">
      <PasukStart id="pasuk_0:26:0" index="0" pasuk="א"/>
      <PasukFragment pasuk_id="pasuk_0:26:0">
        <TextFragment>וְעָשִׂ֥יתָ אֶת־הַמִּזְבֵּ֖חַ עֲצֵ֣י שִׁטִּ֑ים חָמֵשׁ֩ אַמּ֨וֹת אֹ֜רֶךְ וְחָמֵ֧שׁ אַמּ֣וֹת רֹ֗חַב רָב֤וּעַ יִֽהְיֶה֙ הַמִּזְבֵּ֔חַ וְשָׁלֹ֥שׁ אַמּ֖וֹת קֹֽמָתֽוֹ׃</TextFragment>
      </PasukFragment>
      <PasukStart id="pasuk_0:26:1" index="1" pasuk="ב"/>
      <PasukFragment pasuk_id="pasuk_0:26:1">
        <TextFragment>וְעָשִׂ֣יתָ קַרְנֹתָ֗יו עַ֚ל אַרְבַּ֣ע פִּנֹּתָ֔יו מִמֶּ֖נּוּ תִּֽהְיֶ֣יןָ קַרְנֹתָ֑יו וְצִפִּיתָ֥ אֹת֖וֹ נְחֹֽשֶׁת׃</TextFragment>
      </PasukFragment>
      <PasukStart id="pasuk_0:26:2" index="2" pasuk="ג"/>
      <PasukFragment pasuk_id="pasuk_0:26:2">
        <TextFragment>וְעָשִׂ֤יתָ סִּֽירֹתָיו֙ לְדַשְּׁנ֔וֹ וְיָעָיו֙ וּמִזְרְקֹתָ֔יו וּמִזְלְגֹתָ֖יו וּמַחְתֹּתָ֑יו לְכָל־כֵּלָ֖יו תַּֽעֲשֶׂ֥ה נְחֹֽשֶׁת׃</TextFragment>
      </PasukFragment>
      <PasukStart id="pasuk_0:26:3" index="3" pasuk="ד"/>
      <PasukFragment pasuk_id="pasuk_0:26:3">
        <TextFragment>וְעָשִׂ֤יתָ לּוֹ֙ מִכְבָּ֔ר מַֽעֲשֵׂ֖ה רֶ֣שֶׁת נְחֹ֑שֶׁת וְעָשִׂ֣יתָ עַל־הָרֶ֗שֶׁת אַרְבַּע֙ טַבְּעֹ֣ת נְחֹ֔שֶׁת עַ֖ל אַרְבַּ֥ע קְצוֹתָֽיו׃</TextFragment>
      </PasukFragment>
      <PasukStart id="pasuk_0:26:4" index="4" pasuk="ה"/>
      <PasukFragment pasuk_id="pasuk_0:26:4">
        <TextFragment>וְנָֽתַתָּ֣ה אֹתָ֗הּ תַּ֛חַת כַּרְכֹּ֥ב הַמִּזְבֵּ֖חַ מִלְּמָ֑טָּה וְהָֽיְתָ֣ה הָרֶ֔שֶׁת עַ֖ד חֲצִ֥י הַמִּזְבֵּֽחַ׃</TextFragment>
      </PasukFragment>
      <PasukStart id="pasuk_0:26:5" index="5" pasuk="ו"/>
      <PasukFragment pasuk_id="pasuk_0:26:5">
        <TextFragment>וְעָשִׂ֤יתָ בַדִּים֙ לַמִּזְבֵּ֔חַ בַּדֵּ֖י עֲצֵ֣י שִׁטִּ֑ים וְצִפִּיתָ֥ אֹתָ֖ם נְחֹֽשֶׁת׃</TextFragment>
      </PasukFragment>
      <PasukStart id="pasuk_0:26:6" index="6" pasuk="ז"/>
      <PasukFragment pasuk_id="pasuk_0:26:6">
        <TextFragment>וְהוּבָ֥א אֶת־בַּדָּ֖יו בַּטַּבָּעֹ֑ת וְהָי֣וּ הַבַּדִּ֗ים עַל־שְׁתֵּ֛י צַלְעֹ֥ת הַמִּזְבֵּ֖חַ בִּשְׂאֵ֥ת אֹתֽוֹ׃</TextFragment>
      </PasukFragment>
      <PasukStart id="pasuk_0:26:7" index="7" pasuk="ח"/>
      <PasukFragment pasuk_id="pasuk_0:26:7">
        <TextFragment>נְב֥וּב לֻחֹ֖ת תַּֽעֲשֶׂ֣ה אֹת֑וֹ כַּֽאֲשֶׁ֨ר הֶרְאָ֥ה אֹֽתְךָ֛ בָּהָ֖ר כֵּ֥ן יַֽעֲשֽׂוּ׃ </TextFragment>
        <Setumah/>
      </PasukFragment>
      <PasukStart id="pasuk_0:26:8" index="8" pasuk="ט"/>
      <PasukFragment pasuk_id="pasuk_0:26:8">
        <TextFragment>וְעָשִׂ֕יתָ אֵ֖ת חֲצַ֣ר הַמִּשְׁכָּ֑ן לִפְאַ֣ת נֶֽגֶב־תֵּ֠ימָנָה קְלָעִ֨ים לֶֽחָצֵ֜ר שֵׁ֣שׁ מָשְׁזָ֗ר מֵאָ֤ה בָֽאַמָּה֙ אֹ֔רֶךְ לַפֵּאָ֖ה הָֽאֶחָֽת׃</TextFragment>
      </PasukFragment>
      <PasukStart id="pasuk_0:26:9" index="9" pasuk="י"/>
      <PasukFragment pasuk_id="pasuk_0:26:9">
        <TextFragment>וְעַמֻּדָ֣יו עֶשְׂרִ֔ים וְאַדְנֵיהֶ֥ם עֶשְׂרִ֖ים נְחֹ֑שֶׁת וָוֵ֧י הָֽעַמֻּדִ֛ים וַחֲשֻֽׁקֵיהֶ֖ם כָּֽסֶף׃</TextFragment>
      </PasukFragment>
      <PasukStart id="pasuk_0:26:10" index="10" pasuk="יא"/>
      <PasukFragment pasuk_id="pasuk_0:26:10">
        <TextFragment>וְכֵ֨ן לִפְאַ֤ת צָפוֹן֙ בָּאֹ֔רֶךְ קְלָעִ֖ים מֵ֣אָה אֹ֑רֶךְ וְעַמֻּדָ֣ו עֶשְׂרִ֗ים וְאַדְנֵיהֶ֤ם עֶשְׂרִים֙ נְחֹ֔שֶׁת וָוֵ֧י הָֽעַמֻּדִ֛ים וַחֲשֻֽׁקֵיהֶ֖ם כָּֽסֶף׃</TextFragment>
      </PasukFragment>
      <PasukStart id="pasuk_0:26:11" index="11" pasuk="יב"/>
      <PasukFragment pasuk_id="pasuk_0:26:11">
        <TextFragment>וְרֹ֤חַב הֶֽחָצֵר֙ לִפְאַת־יָ֔ם קְלָעִ֖ים חֲמִשִּׁ֣ים אַמָּ֑ה עַמֻּֽדֵיהֶ֣ם עֲשָׂרָ֔ה וְאַדְנֵיהֶ֖ם עֲשָׂרָֽה׃</TextFragment>
      </PasukFragment>
      <PasukStart id="pasuk_0:26:12" index="12" pasuk="יג"/>
      <PasukFragment pasuk_id="pasuk_0:26:12">
        <TextFragment>וְרֹ֣חַב הֶֽחָצֵ֗ר לִפְאַ֛ת קֵ֥דְמָה מִזְרָ֖חָה חֲמִשִּׁ֥ים אַמָּֽה׃</TextFragment>
      </PasukFragment>
      <PasukStart id="pasuk_0:26:13" index="13" pasuk="יד"/>
      <PasukFragment pasuk_id="pasuk_0:26:13">
        <TextFragment>וַֽחֲמֵ֨שׁ עֶשְׂרֵ֥ה אַמָּ֛ה קְלָעִ֖ים לַכָּתֵ֑ף עַמֻּֽדֵיהֶ֣ם שְׁלֹשָׁ֔ה וְאַדְנֵיהֶ֖ם שְׁלֹשָֽׁה׃</TextFragment>
      </PasukFragment>
      <PasukStart id="pasuk_0:26:14" index="14" pasuk="טו"/>
      <PasukFragment pasuk_id="pasuk_0:26:14">
        <TextFragment>וְלַכָּתֵף֙ הַשֵּׁנִ֔ית חֲמֵ֥שׁ עֶשְׂרֵ֖ה קְלָעִ֑ים עַמֻּֽדֵיהֶ֣ם שְׁלֹשָׁ֔ה וְאַדְנֵיהֶ֖ם שְׁלֹשָֽׁה׃</TextFragment>
      </PasukFragment>
      <PasukStart id="pasuk_0:26:15" index="15" pasuk="טז"/>
      <PasukFragment pasuk_id="pasuk_0:26:15">
        <TextFragment>וּלְשַׁ֨עַר הֶֽחָצֵ֜ר מָסָ֣ךְ ׀ עֶשְׂרִ֣ים אַמָּ֗ה תְּכֵ֨לֶת וְאַרְגָּמָ֜ן וְתוֹלַ֧עַת שָׁנִ֛י וְשֵׁ֥שׁ מָשְׁזָ֖ר מַֽעֲשֵׂ֣ה רֹקֵ֑ם עַמֻּֽדֵיהֶם֙ אַרְבָּעָ֔ה וְאַדְנֵיהֶ֖ם אַרְבָּעָֽה׃</TextFragment>
      </PasukFragment>
      <PasukStart id="pasuk_0:26:16" index="16" pasuk="יז"/>
      <PasukFragment pasuk_id="pasuk_0:26:16">
        <TextFragment>כָּל־עַמּוּדֵ֨י הֶֽחָצֵ֤ר סָבִיב֙ מְחֻשָּׁקִ֣ים כֶּ֔סֶף וָֽוֵיהֶ֖ם כָּ֑סֶף וְאַדְנֵיהֶ֖ם נְחֹֽשֶׁת׃</TextFragment>
      </PasukFragment>
      <PasukStart id="pasuk_0:26:17" index="17" pasuk="יח"/>
      <PasukFragment pasuk_id="pasuk_0:26:17">
        <TextFragment>אֹ֣רֶךְ הֶֽחָצֵר֩ מֵאָ֨ה בָֽאַמָּ֜ה וְרֹ֣חַב ׀ חֲמִשִּׁ֣ים בַּֽחֲמִשִּׁ֗ים וְקֹמָ֛ה חָמֵ֥שׁ אַמּ֖וֹת שֵׁ֣שׁ מָשְׁזָ֑ר וְאַדְנֵיהֶ֖ם נְחֹֽשֶׁת׃</TextFragment>
      </PasukFragment>
      <PasukStart id="pasuk_0:26:18" index="18" pasuk="יט"/>
      <PasukFragment pasuk_id="pasuk_0:26:18">
        <TextFragment>לְכֹל֙ כְּלֵ֣י הַמִּשְׁכָּ֔ן בְּכֹ֖ל עֲבֹֽדָת֑וֹ וְכָל־יְתֵֽדֹתָ֛יו וְכָל־יִתְדֹ֥ת הֶֽחָצֵ֖ר נְחֹֽשֶׁת׃ </TextFragment>
        <Setumah/>
      </PasukFragment>
      <PasukStart id="pasuk_0:26:19" index="19" pasuk="כ"/>
      <PasukFragment pasuk_id="pasuk_0:26:19">
        <TextFragment>וְאַתָּ֞ה תְּצַוֶּ֣ה ׀ אֶת־בְּנֵ֣י יִשְׂרָאֵ֗ל וְיִקְח֨וּ אֵלֶ֜יךָ שֶׁ֣מֶן זַ֥יִת זָ֛ךְ כָּתִ֖ית לַמָּא֑וֹר לְהַֽעֲלֹ֥ת נֵ֖ר תָּמִֽיד׃</TextFragment>
      </PasukFragment>
      <PasukStart id="pasuk_0:26:20" index="20" pasuk="כא"/>
      <PasukFragment pasuk_id="pasuk_0:26:20">
        <TextFragment>בְּאֹ֣הֶל מוֹעֵד֩ מִח֨וּץ לַפָּרֹ֜כֶת אֲשֶׁ֣ר עַל־הָֽעֵדֻ֗ת יַֽעֲרֹךְ֩ אֹת֨וֹ אַֽהֲרֹ֧ן וּבָנָ֛יו מֵעֶ֥רֶב עַד־בֹּ֖קֶר לִפְנֵ֣י יְהוָ֑ה חֻקַּ֤ת עוֹלָם֙ לְדֹ֣רֹתָ֔ם מֵאֵ֖ת בְּנֵ֥י יִשְׂרָאֵֽל׃ </TextFragment>
        <Setumah/>
      </PasukFragment>
    </Perek>
    <Perek id="perek_0:27" index="27" perek="כח">
      <PasukStart id="pasuk_0:27:0" index="0" pasuk="א"/>
      <PasukFragment pasuk_id="pasuk_0:27:0">
        <TextFragment>וְאַתָּ֡ה הַקְרֵ֣ב אֵלֶיךָ֩ אֶת־אַֽהֲרֹ֨ן אָחִ֜יךָ וְאֶת־בָּנָ֣יו אִתּ֗וֹ מִתּ֛וֹךְ בְּנֵ֥י יִשְׂרָאֵ֖ל לְכַֽהֲנוֹ־לִ֑י אַֽהֲרֹ֕ן נָדָ֧ב וַֽאֲבִיה֛וּא אֶלְעָזָ֥ר וְאִֽיתָמָ֖ר בְּנֵ֥י אַֽהֲרֹֽן׃</TextFragment>
      </PasukFragment>
      <PasukStart id="pasuk_0:27:1" index="1" pasuk="ב"/>
      <PasukFragment pasuk_id="pasuk_0:27:1">
        <TextFragment>וְעָשִׂ֥יתָ בִגְדֵי־קֹ֖דֶשׁ לְאַֽהֲרֹ֣ן אָחִ֑יךָ לְכָב֖וֹד וּלְתִפְאָֽרֶת׃</TextFragment>
      </PasukFragment>
      <PasukStart id="pasuk_0:27:2" index="2" pasuk="ג"/>
      <PasukFragment pasuk_id="pasuk_0:27:2">
        <TextFragment>וְאַתָּ֗ה תְּדַבֵּר֙ אֶל־כָּל־חַכְמֵי־לֵ֔ב אֲשֶׁ֥ר מִלֵּאתִ֖יו ר֣וּחַ חָכְמָ֑ה וְעָשׂ֞וּ אֶת־בִּגְדֵ֧י אַֽהֲרֹ֛ן לְקַדְּשׁ֖וֹ לְכַֽהֲנוֹ־לִֽי׃</TextFragment>
      </PasukFragment>
      <PasukStart id="pasuk_0:27:3" index="3" pasuk="ד"/>
      <PasukFragment pasuk_id="pasuk_0:27:3">
        <TextFragment>וְאֵ֨לֶּה הַבְּגָדִ֜ים אֲשֶׁ֣ר יַֽעֲשׂ֗וּ חֹ֤שֶׁן וְאֵפוֹד֙ וּמְעִ֔יל וּכְתֹ֥נֶת תַּשְׁבֵּ֖ץ מִצְנֶ֣פֶת וְאַבְנֵ֑ט וְעָשׂ֨וּ בִגְדֵי־קֹ֜דֶשׁ לְאַֽהֲרֹ֥ן אָחִ֛יךָ וּלְבָנָ֖יו לְכַֽהֲנוֹ־לִֽי׃</TextFragment>
      </PasukFragment>
      <PasukStart id="pasuk_0:27:4" index="4" pasuk="ה"/>
      <PasukFragment pasuk_id="pasuk_0:27:4">
        <TextFragment>וְהֵם֙ יִקְח֣וּ אֶת־הַזָּהָ֔ב וְאֶת־הַתְּכֵ֖לֶת וְאֶת־הָֽאַרְגָּמָ֑ן וְאֶת־תּוֹלַ֥עַת הַשָּׁנִ֖י וְאֶת־הַשֵּֽׁשׁ׃ </TextFragment>
        <Petuha/>
      </PasukFragment>
      <PasukStart id="pasuk_0:27:5" index="5" pasuk="ו"/>
      <PasukFragment pasuk_id="pasuk_0:27:5">
        <TextFragment>וְעָשׂ֖וּ אֶת־הָֽאֵפֹ֑ד זָ֠הָב תְּכֵ֨לֶת וְאַרְגָּמָ֜ן תּוֹלַ֧עַת שָׁנִ֛י וְשֵׁ֥שׁ מָשְׁזָ֖ר מַֽעֲשֵׂ֥ה חֹשֵֽׁב׃</TextFragment>
      </PasukFragment>
      <PasukStart id="pasuk_0:27:6" index="6" pasuk="ז"/>
      <PasukFragment pasuk_id="pasuk_0:27:6">
        <TextFragment>שְׁתֵּ֧י כְתֵפֹ֣ת חֹֽבְרֹ֗ת יִֽהְיֶה־לּ֛וֹ אֶל־שְׁנֵ֥י קְצוֹתָ֖יו וְחֻבָּֽר׃</TextFragment>
      </PasukFragment>
      <PasukStart id="pasuk_0:27:7" index="7" pasuk="ח"/>
      <PasukFragment pasuk_id="pasuk_0:27:7">
        <TextFragment>וְחֵ֤שֶׁב אֲפֻדָּתוֹ֙ אֲשֶׁ֣ר עָלָ֔יו כְּמַֽעֲשֵׂ֖הוּ מִמֶּ֣נּוּ יִֽהְיֶ֑ה זָהָ֗ב תְּכֵ֧לֶת וְאַרְגָּמָ֛ן וְתוֹלַ֥עַת שָׁנִ֖י וְשֵׁ֥שׁ מָשְׁזָֽר׃</TextFragment>
      </PasukFragment>
      <PasukStart id="pasuk_0:27:8" index="8" pasuk="ט"/>
      <PasukFragment pasuk_id="pasuk_0:27:8">
        <TextFragment>וְלָ֣קַחְתָּ֔ אֶת־שְׁתֵּ֖י אַבְנֵי־שֹׁ֑הַם וּפִתַּחְתָּ֣ עֲלֵיהֶ֔ם שְׁמ֖וֹת בְּנֵ֥י יִשְׂרָאֵֽל׃</TextFragment>
      </PasukFragment>
      <PasukStart id="pasuk_0:27:9" index="9" pasuk="י"/>
      <PasukFragment pasuk_id="pasuk_0:27:9">
        <TextFragment>שִׁשָּׁה֙ מִשְּׁמֹתָ֔ם עַ֖ל הָאֶ֣בֶן הָֽאֶחָ֑ת וְאֶת־שְׁמ֞וֹת הַשִּׁשָּׁ֧ה הַנּֽוֹתָרִ֛ים עַל־הָאֶ֥בֶן הַשֵּׁנִ֖ית כְּתֽוֹלְדֹתָֽם׃</TextFragment>
      </PasukFragment>
      <PasukStart id="pasuk_0:27:10" index="10" pasuk="יא"/>
      <PasukFragment pasuk_id="pasuk_0:27:10">
        <TextFragment>מַֽעֲשֵׂ֣ה חָרַשׁ֮ אֶבֶן֒ פִּתּוּחֵ֣י חֹתָ֗ם תְּפַתַּח֙ אֶת־שְׁתֵּ֣י הָֽאֲבָנִ֔ים עַל־שְׁמֹ֖ת בְּנֵ֣י יִשְׂרָאֵ֑ל מֻֽסַבֹּ֛ת מִשְׁבְּצ֥וֹת זָהָ֖ב תַּֽעֲשֶׂ֥ה אֹתָֽם׃</TextFragment>
      </PasukFragment>
      <PasukStart id="pasuk_0:27:11" index="11" pasuk="יב"/>
      <PasukFragment pasuk_id="pasuk_0:27:11">
        <TextFragment>וְשַׂמְתָּ֞ אֶת־שְׁתֵּ֣י הָֽאֲבָנִ֗ים עַ֚ל כִּתְפֹ֣ת הָֽאֵפֹ֔ד אַבְנֵ֥י זִכָּרֹ֖ן לִבְנֵ֣י יִשְׂרָאֵ֑ל וְנָשָׂא֩ אַֽהֲרֹ֨ן אֶת־שְׁמוֹתָ֜ם לִפְנֵ֧י יְהוָ֛ה עַל־שְׁתֵּ֥י כְתֵפָ֖יו לְזִכָּרֹֽן׃ </TextFragment>
        <Setumah/>
      </PasukFragment>
      <PasukStart id="pasuk_0:27:12" index="12" pasuk="יג"/>
      <PasukFragment pasuk_id="pasuk_0:27:12">
        <TextFragment>וְעָשִׂ֥יתָ מִשְׁבְּצֹ֖ת זָהָֽב׃</TextFragment>
      </PasukFragment>
      <PasukStart id="pasuk_0:27:13" index="13" pasuk="יד"/>
      <PasukFragment pasuk_id="pasuk_0:27:13">
        <TextFragment>וּשְׁתֵּ֤י שַׁרְשְׁרֹת֙ זָהָ֣ב טָה֔וֹר מִגְבָּלֹ֛ת תַּֽעֲשֶׂ֥ה אֹתָ֖ם מַֽעֲשֵׂ֣ה עֲבֹ֑ת וְנָֽתַתָּ֛ה אֶת־שַׁרְשְׁרֹ֥ת הָֽעֲבֹתֹ֖ת עַל־הַֽמִּשְׁבְּצֹֽת׃ </TextFragment>
        <Setumah/>
      </PasukFragment>
      <PasukStart id="pasuk_0:27:14" index="14" pasuk="טו"/>
      <PasukFragment pasuk_id="pasuk_0:27:14">
        <TextFragment>וְעָשִׂ֜יתָ חֹ֤שֶׁן מִשְׁפָּט֙ מַֽעֲשֵׂ֣ה חֹשֵׁ֔ב כְּמַֽעֲשֵׂ֥ה אֵפֹ֖ד תַּֽעֲשֶׂ֑נּוּ זָ֠הָב תְּכֵ֨לֶת וְאַרְגָּמָ֜ן וְתוֹלַ֧עַת שָׁנִ֛י וְשֵׁ֥שׁ מָשְׁזָ֖ר תַּֽעֲשֶׂ֥ה אֹתֽוֹ׃</TextFragment>
      </PasukFragment>
      <PasukStart id="pasuk_0:27:15" index="15" pasuk="טז"/>
      <PasukFragment pasuk_id="pasuk_0:27:15">
        <TextFragment>רָב֥וּעַ יִֽהְיֶ֖ה כָּפ֑וּל זֶ֥רֶת אָרְכּ֖וֹ וְזֶ֥רֶת רָחְבּֽוֹ׃</TextFragment>
      </PasukFragment>
      <PasukStart id="pasuk_0:27:16" index="16" pasuk="יז"/>
      <PasukFragment pasuk_id="pasuk_0:27:16">
        <TextFragment>וּמִלֵּאתָ֥ בוֹ֙ מִלֻּ֣אַת אֶ֔בֶן אַרְבָּעָ֖ה טוּרִ֣ים אָ֑בֶן ט֗וּר אֹ֤דֶם פִּטְדָה֙ וּבָרֶ֔קֶת הַטּ֖וּר הָֽאֶחָֽד׃</TextFragment>
      </PasukFragment>
      <PasukStart id="pasuk_0:27:17" index="17" pasuk="יח"/>
      <PasukFragment pasuk_id="pasuk_0:27:17">
        <TextFragment>וְהַטּ֖וּר הַשֵּׁנִ֑י נֹ֥פֶךְ סַפִּ֖יר וְיָֽהֲלֹֽם׃</TextFragment>
      </PasukFragment>
      <PasukStart id="pasuk_0:27:18" index="18" pasuk="יט"/>
      <PasukFragment pasuk_id="pasuk_0:27:18">
        <TextFragment>וְהַטּ֖וּר הַשְּׁלִישִׁ֑י לֶ֥שֶׁם שְׁב֖וֹ וְאַחְלָֽמָה׃</TextFragment>
      </PasukFragment>
      <PasukStart id="pasuk_0:27:19" index="19" pasuk="כ"/>
      <PasukFragment pasuk_id="pasuk_0:27:19">
        <TextFragment>וְהַטּוּר֙ הָֽרְבִיעִ֔י תַּרְשִׁ֥ישׁ וְשֹׁ֖הַם וְיָֽשְׁפֵ֑ה מְשֻׁבָּצִ֥ים זָהָ֛ב יִֽהְי֖וּ בְּמִלּֽוּאֹתָֽם׃</TextFragment>
      </PasukFragment>
      <PasukStart id="pasuk_0:27:20" index="20" pasuk="כא"/>
      <PasukFragment pasuk_id="pasuk_0:27:20">
        <TextFragment>וְ֠הָֽאֲבָנִים תִּֽהְיֶ֜יןָ עַל־שְׁמֹ֧ת בְּנֵֽי־יִשְׂרָאֵ֛ל שְׁתֵּ֥ים עֶשְׂרֵ֖ה עַל־שְׁמֹתָ֑ם פִּתּוּחֵ֤י חוֹתָם֙ אִ֣ישׁ עַל־שְׁמ֔וֹ תִּֽהְיֶ֕יןָ לִשְׁנֵ֥י עָשָׂ֖ר שָֽׁבֶט׃</TextFragment>
      </PasukFragment>
      <PasukStart id="pasuk_0:27:21" index="21" pasuk="כב"/>
      <PasukFragment pasuk_id="pasuk_0:27:21">
        <TextFragment>וְעָשִׂ֧יתָ עַל־הַחֹ֛שֶׁן שַֽׁרְשֹׁ֥ת גַּבְלֻ֖ת מַֽעֲשֵׂ֣ה עֲבֹ֑ת זָהָ֖ב טָהֽוֹר׃</TextFragment>
      </PasukFragment>
      <PasukStart id="pasuk_0:27:22" index="22" pasuk="כג"/>
      <PasukFragment pasuk_id="pasuk_0:27:22">
        <TextFragment>וְעָשִׂ֨יתָ֙ עַל־הַחֹ֔שֶׁן שְׁתֵּ֖י טַבְּע֣וֹת זָהָ֑ב וְנָֽתַתָּ֗ אֶת־שְׁתֵּי֙ הַטַּבָּע֔וֹת עַל־שְׁנֵ֖י קְצ֥וֹת הַחֹֽשֶׁן׃</TextFragment>
      </PasukFragment>
      <PasukStart id="pasuk_0:27:23" index="23" pasuk="כד"/>
      <PasukFragment pasuk_id="pasuk_0:27:23">
        <TextFragment>וְנָֽתַתָּ֗ה אֶת־שְׁתֵּי֙ עֲבֹתֹ֣ת הַזָּהָ֔ב עַל־שְׁתֵּ֖י הַטַּבָּעֹ֑ת אֶל־קְצ֖וֹת הַחֹֽשֶׁן׃</TextFragment>
      </PasukFragment>
      <PasukStart id="pasuk_0:27:24" index="24" pasuk="כה"/>
      <PasukFragment pasuk_id="pasuk_0:27:24">
        <TextFragment>וְאֵ֨ת שְׁתֵּ֤י קְצוֹת֙ שְׁתֵּ֣י הָֽעֲבֹתֹ֔ת תִּתֵּ֖ן עַל־שְׁתֵּ֣י הַֽמִּשְׁבְּצ֑וֹת וְנָֽתַתָּ֛ה עַל־כִּתְפ֥וֹת הָֽאֵפֹ֖ד אֶל־מ֥וּל פָּנָֽיו׃</TextFragment>
      </PasukFragment>
      <PasukStart id="pasuk_0:27:25" index="25" pasuk="כו"/>
      <PasukFragment pasuk_id="pasuk_0:27:25">
        <TextFragment>וְעָשִׂ֗יתָ שְׁתֵּי֙ טַבְּע֣וֹת זָהָ֔ב וְשַׂמְתָּ֣ אֹתָ֔ם עַל־שְׁנֵ֖י קְצ֣וֹת הַחֹ֑שֶׁן עַל־שְׂפָת֕וֹ אֲשֶׁ֛ר אֶל־עֵ֥בֶר הָֽאֵפֹ֖ד בָּֽיְתָה׃</TextFragment>
      </PasukFragment>
      <PasukStart id="pasuk_0:27:26" index="26" pasuk="כז"/>
      <PasukFragment pasuk_id="pasuk_0:27:26">
        <TextFragment>וְעָשִׂיתָ֮ שְׁתֵּ֣י טַבְּע֣וֹת זָהָב֒ וְנָֽתַתָּ֣ה אֹתָ֡ם עַל־שְׁתֵּי֩ כִתְפ֨וֹת הָֽאֵפ֤וֹד מִלְּמַ֨טָּה֙ מִמּ֣וּל פָּנָ֔יו לְעֻמַּ֖ת מַחְבַּרְתּ֑וֹ מִמַּ֕עַל לְחֵ֖שֶׁב הָֽאֵפֽוֹד׃</TextFragment>
      </PasukFragment>
      <PasukStart id="pasuk_0:27:27" index="27" pasuk="כח"/>
      <PasukFragment pasuk_id="pasuk_0:27:27">
        <TextFragment>וְיִרְכְּס֣וּ אֶת־הַ֠חֹשֶׁן מִֽטַּבְּעֹתָ֞ו אֶל־טַבְּעֹ֤ת הָֽאֵפוֹד֙ בִּפְתִ֣יל תְּכֵ֔לֶת לִֽהְי֖וֹת עַל־חֵ֣שֶׁב הָֽאֵפ֑וֹד וְלֹֽא־יִזַּ֣ח הַחֹ֔שֶׁן מֵעַ֖ל הָֽאֵפֽוֹד׃</TextFragment>
      </PasukFragment>
      <PasukStart id="pasuk_0:27:28" index="28" pasuk="כט"/>
      <PasukFragment pasuk_id="pasuk_0:27:28">
        <TextFragment>וְנָשָׂ֣א אַֽ֠הֲרֹן אֶת־שְׁמ֨וֹת בְּנֵֽי־יִשְׂרָאֵ֜ל בְּחֹ֧שֶׁן הַמִּשְׁפָּ֛ט עַל־לִבּ֖וֹ בְּבֹא֣וֹ אֶל־הַקֹּ֑דֶשׁ לְזִכָּרֹ֥ן לִפְנֵֽי־יְהוָ֖ה תָּמִֽיד׃</TextFragment>
      </PasukFragment>
      <PasukStart id="pasuk_0:27:29" index="29" pasuk="ל"/>
      <PasukFragment pasuk_id="pasuk_0:27:29">
        <TextFragment>וְנָֽתַתָּ֞ אֶל־חֹ֣שֶׁן הַמִּשְׁפָּ֗ט אֶת־הָֽאוּרִים֙ וְאֶת־הַתֻּמִּ֔ים וְהָיוּ֙ עַל־לֵ֣ב אַֽהֲרֹ֔ן בְּבֹא֖וֹ לִפְנֵ֣י יְהוָ֑ה וְנָשָׂ֣א אַֽ֠הֲרֹן אֶת־מִשְׁפַּ֨ט בְּנֵֽי־יִשְׂרָאֵ֧ל עַל־לִבּ֛וֹ לִפְנֵ֥י יְהוָ֖ה תָּמִֽיד׃ </TextFragment>
        <Setumah/>
      </PasukFragment>
      <PasukStart id="pasuk_0:27:30" index="30" pasuk="לא"/>
      <PasukFragment pasuk_id="pasuk_0:27:30">
        <TextFragment>וְעָשִׂ֛יתָ אֶת־מְעִ֥יל הָֽאֵפ֖וֹד כְּלִ֥יל תְּכֵֽלֶת׃</TextFragment>
      </PasukFragment>
      <PasukStart id="pasuk_0:27:31" index="31" pasuk="לב"/>
      <PasukFragment pasuk_id="pasuk_0:27:31">
        <TextFragment>וְהָיָ֥ה פִֽי־רֹאשׁ֖וֹ בְּתוֹכ֑וֹ שָׂפָ֡ה יִֽהְיֶה֩ לְפִ֨יו סָבִ֜יב מַֽעֲשֵׂ֣ה אֹרֵ֗ג כְּפִ֥י תַחְרָ֛א יִֽהְיֶה־לּ֖וֹ לֹ֥א יִקָּרֵֽעַ׃</TextFragment>
      </PasukFragment>
      <PasukStart id="pasuk_0:27:32" index="32" pasuk="לג"/>
      <PasukFragment pasuk_id="pasuk_0:27:32">
        <TextFragment>וְעָשִׂ֣יתָ עַל־שׁוּלָ֗יו רִמֹּנֵי֙ תְּכֵ֤לֶת וְאַרְגָּמָן֙ וְתוֹלַ֣עַת שָׁנִ֔י עַל־שׁוּלָ֖יו סָבִ֑יב וּפַֽעֲמֹנֵ֥י זָהָ֛ב בְּתוֹכָ֖ם סָבִֽיב׃</TextFragment>
      </PasukFragment>
      <PasukStart id="pasuk_0:27:33" index="33" pasuk="לד"/>
      <PasukFragment pasuk_id="pasuk_0:27:33">
        <TextFragment>פַּֽעֲמֹ֤ן זָהָב֙ וְרִמּ֔וֹן פַּֽעֲמֹ֥ן זָהָ֖ב וְרִמּ֑וֹן עַל־שׁוּלֵ֥י הַמְּעִ֖יל סָבִֽיב׃</TextFragment>
      </PasukFragment>
      <PasukStart id="pasuk_0:27:34" index="34" pasuk="לה"/>
      <PasukFragment pasuk_id="pasuk_0:27:34">
        <TextFragment>וְהָיָ֥ה עַֽל־אַהֲרֹ֖ן לְשָׁרֵ֑ת וְנִשְׁמַ֣ע ק֠וֹלוֹ בְּבֹא֨וֹ אֶל־הַקֹּ֜דֶשׁ לִפְנֵ֧י יְהוָ֛ה וּבְצֵאת֖וֹ וְלֹ֥א יָמֽוּת׃ </TextFragment>
        <Setumah/>
      </PasukFragment>
      <PasukStart id="pasuk_0:27:35" index="35" pasuk="לו"/>
      <PasukFragment pasuk_id="pasuk_0:27:35">
        <TextFragment>וְעָשִׂ֥יתָ צִּ֖יץ זָהָ֣ב טָה֑וֹר וּפִתַּחְתָּ֤ עָלָיו֙ פִּתּוּחֵ֣י חֹתָ֔ם קֹ֖דֶשׁ לַֽיהוָֽה׃</TextFragment>
      </PasukFragment>
      <PasukStart id="pasuk_0:27:36" index="36" pasuk="לז"/>
      <PasukFragment pasuk_id="pasuk_0:27:36">
        <TextFragment>וְשַׂמְתָּ֤ אֹתוֹ֙ עַל־פְּתִ֣יל תְּכֵ֔לֶת וְהָיָ֖ה עַל־הַמִּצְנָ֑פֶת אֶל־מ֥וּל פְּנֵֽי־הַמִּצְנֶ֖פֶת יִֽהְיֶֽה׃</TextFragment>
      </PasukFragment>
      <PasukStart id="pasuk_0:27:37" index="37" pasuk="לח"/>
      <PasukFragment pasuk_id="pasuk_0:27:37">
        <TextFragment>וְהָיָה֮ עַל־מֵ֣צַח אַֽהֲרֹן֒ וְנָשָׂ֨א אַֽהֲרֹ֜ן אֶת־עֲו֣‍ֹן הַקֳּדָשִׁ֗ים אֲשֶׁ֤ר יַקְדִּ֨ישׁוּ֙ בְּנֵ֣י יִשְׂרָאֵ֔ל לְכָֽל־מַתְּנֹ֖ת קָדְשֵׁיהֶ֑ם וְהָיָ֤ה עַל־מִצְחוֹ֙ תָּמִ֔יד לְרָצ֥וֹן לָהֶ֖ם לִפְנֵ֥י יְהוָֽה׃</TextFragment>
      </PasukFragment>
      <PasukStart id="pasuk_0:27:38" index="38" pasuk="לט"/>
      <PasukFragment pasuk_id="pasuk_0:27:38">
        <TextFragment>וְשִׁבַּצְתָּ֙ הַכְּתֹ֣נֶת שֵׁ֔שׁ וְעָשִׂ֖יתָ מִצְנֶ֣פֶת שֵׁ֑שׁ וְאַבְנֵ֥ט תַּֽעֲשֶׂ֖ה מַֽעֲשֵׂ֥ה רֹקֵֽם׃</TextFragment>
      </PasukFragment>
      <PasukStart id="pasuk_0:27:39" index="39" pasuk="מ"/>
      <PasukFragment pasuk_id="pasuk_0:27:39">
        <TextFragment>וְלִבְנֵ֤י אַֽהֲרֹן֙ תַּֽעֲשֶׂ֣ה כֻתֳּנֹ֔ת וְעָשִׂ֥יתָ לָהֶ֖ם אַבְנֵטִ֑ים וּמִגְבָּעוֹת֙ תַּֽעֲשֶׂ֣ה לָהֶ֔ם לְכָב֖וֹד וּלְתִפְאָֽרֶת׃</TextFragment>
      </PasukFragment>
      <PasukStart id="pasuk_0:27:40" index="40" pasuk="מא"/>
      <PasukFragment pasuk_id="pasuk_0:27:40">
        <TextFragment>וְהִלְבַּשְׁתָּ֤ אֹתָם֙ אֶת־אַֽהֲרֹ֣ן אָחִ֔יךָ וְאֶת־בָּנָ֖יו אִתּ֑וֹ וּמָֽשַׁחְתָּ֨ אֹתָ֜ם וּמִלֵּאתָ֧ אֶת־יָדָ֛ם וְקִדַּשְׁתָּ֥ אֹתָ֖ם וְכִֽהֲנ֥וּ לִֽי׃</TextFragment>
      </PasukFragment>
      <PasukStart id="pasuk_0:27:41" index="41" pasuk="מב"/>
      <PasukFragment pasuk_id="pasuk_0:27:41">
        <TextFragment>וַֽעֲשֵׂ֤ה לָהֶם֙ מִכְנְסֵי־בָ֔ד לְכַסּ֖וֹת בְּשַׂ֣ר עֶרְוָ֑ה מִמָּתְנַ֥יִם וְעַד־יְרֵכַ֖יִם יִֽהְיֽוּ׃</TextFragment>
      </PasukFragment>
      <PasukStart id="pasuk_0:27:42" index="42" pasuk="מג"/>
      <PasukFragment pasuk_id="pasuk_0:27:42">
        <TextFragment>וְהָיוּ֩ עַל־אַֽהֲרֹ֨ן וְעַל־בָּנָ֜יו בְּבֹאָ֣ם ׀ אֶל־אֹ֣הֶל מוֹעֵ֗ד א֣וֹ בְגִשְׁתָּ֤ם אֶל־הַמִּזְבֵּ֨חַ֙ לְשָׁרֵ֣ת בַּקֹּ֔דֶשׁ וְלֹֽא־יִשְׂא֥וּ עָו֖‍ֹן וָמֵ֑תוּ חֻקַּ֥ת עוֹלָ֛ם ל֖וֹ וּלְזַרְע֥וֹ אַֽחֲרָֽיו׃ </TextFragment>
        <Setumah/>
      </PasukFragment>
    </Perek>
    <Perek id="perek_0:28" index="28" perek="כט">
      <PasukStart id="pasuk_0:28:0" index="0" pasuk="א"/>
      <PasukFragment pasuk_id="pasuk_0:28:0">
        <TextFragment>וְזֶ֨ה הַדָּבָ֜ר אֲשֶֽׁר־תַּעֲשֶׂ֥ה לָהֶ֛ם לְקַדֵּ֥שׁ אֹתָ֖ם לְכַהֵ֣ן לִ֑י לְ֠קַח פַּ֣ר אֶחָ֧ד בֶּן־בָּקָ֛ר וְאֵילִ֥ם שְׁנַ֖יִם תְּמִימִֽם׃</TextFragment>
      </PasukFragment>
      <PasukStart id="pasuk_0:28:1" index="1" pasuk="ב"/>
      <PasukFragment pasuk_id="pasuk_0:28:1">
        <TextFragment>וְלֶ֣חֶם מַצּ֗וֹת וְחַלֹּ֤ת מַצֹּת֙ בְּלוּלֹ֣ת בַּשֶּׁ֔מֶן וּרְקִיקֵ֥י מַצּ֖וֹת מְשֻׁחִ֣ים בַּשָּׁ֑מֶן סֹ֥לֶת חִטִּ֖ים תַּֽעֲשֶׂ֥ה אֹתָֽם׃</TextFragment>
      </PasukFragment>
      <PasukStart id="pasuk_0:28:2" index="2" pasuk="ג"/>
      <PasukFragment pasuk_id="pasuk_0:28:2">
        <TextFragment>וְנָֽתַתָּ֤ אוֹתָם֙ עַל־סַ֣ל אֶחָ֔ד וְהִקְרַבְתָּ֥ אֹתָ֖ם בַּסָּ֑ל וְאֶ֨ת־הַפָּ֔ר וְאֵ֖ת שְׁנֵ֥י הָֽאֵילִֽם׃</TextFragment>
      </PasukFragment>
      <PasukStart id="pasuk_0:28:3" index="3" pasuk="ד"/>
      <PasukFragment pasuk_id="pasuk_0:28:3">
        <TextFragment>וְאֶת־אַֽהֲרֹ֤ן וְאֶת־בָּנָיו֙ תַּקְרִ֔יב אֶל־פֶּ֖תַח אֹ֣הֶל מוֹעֵ֑ד וְרָֽחַצְתָּ֥ אֹתָ֖ם בַּמָּֽיִם׃</TextFragment>
      </PasukFragment>
      <PasukStart id="pasuk_0:28:4" index="4" pasuk="ה"/>
      <PasukFragment pasuk_id="pasuk_0:28:4">
        <TextFragment>וְלָֽקַחְתָּ֣ אֶת־הַבְּגָדִ֗ים וְהִלְבַּשְׁתָּ֤ אֶֽת־אַהֲרֹן֙ אֶת־הַכֻּתֹּ֔נֶת וְאֵת֙ מְעִ֣יל הָֽאֵפֹ֔ד וְאֶת־הָֽאֵפֹ֖ד וְאֶת־הַחֹ֑שֶׁן וְאָֽפַדְתָּ֣ ל֔וֹ בְּחֵ֖שֶׁב הָֽאֵפֹֽד׃</TextFragment>
      </PasukFragment>
      <PasukStart id="pasuk_0:28:5" index="5" pasuk="ו"/>
      <PasukFragment pasuk_id="pasuk_0:28:5">
        <TextFragment>וְשַׂמְתָּ֥ הַמִּצְנֶ֖פֶת עַל־רֹאשׁ֑וֹ וְנָֽתַתָּ֛ אֶת־נֵ֥זֶר הַקֹּ֖דֶשׁ עַל־הַמִּצְנָֽפֶת׃</TextFragment>
      </PasukFragment>
      <PasukStart id="pasuk_0:28:6" index="6" pasuk="ז"/>
      <PasukFragment pasuk_id="pasuk_0:28:6">
        <TextFragment>וְלָֽקַחְתָּ֙ אֶת־שֶׁ֣מֶן הַמִּשְׁחָ֔ה וְיָֽצַקְתָּ֖ עַל־רֹאשׁ֑וֹ וּמָֽשַׁחְתָּ֖ אֹתֽוֹ׃</TextFragment>
      </PasukFragment>
      <PasukStart id="pasuk_0:28:7" index="7" pasuk="ח"/>
      <PasukFragment pasuk_id="pasuk_0:28:7">
        <TextFragment>וְאֶת־בָּנָ֖יו תַּקְרִ֑יב וְהִלְבַּשְׁתָּ֖ם כֻּתֳּנֹֽת׃</TextFragment>
      </PasukFragment>
      <PasukStart id="pasuk_0:28:8" index="8" pasuk="ט"/>
      <PasukFragment pasuk_id="pasuk_0:28:8">
        <TextFragment>וְחָֽגַרְתָּ֩ אֹתָ֨ם אַבְנֵ֜ט אַֽהֲרֹ֣ן וּבָנָ֗יו וְחָֽבַשְׁתָּ֤ לָהֶם֙ מִגְבָּעֹ֔ת וְהָֽיְתָ֥ה לָהֶ֛ם כְּהֻנָּ֖ה לְחֻקַּ֣ת עוֹלָ֑ם וּמִלֵּאתָ֥ יַֽד־אַהֲרֹ֖ן וְיַד־בָּנָֽיו׃</TextFragment>
      </PasukFragment>
      <PasukStart id="pasuk_0:28:9" index="9" pasuk="י"/>
      <PasukFragment pasuk_id="pasuk_0:28:9">
        <TextFragment>וְהִקְרַבְתָּ֙ אֶת־הַפָּ֔ר לִפְנֵ֖י אֹ֣הֶל מוֹעֵ֑ד וְסָמַ֨ךְ אַֽהֲרֹ֧ן וּבָנָ֛יו אֶת־יְדֵיהֶ֖ם עַל־רֹ֥אשׁ הַפָּֽר׃</TextFragment>
      </PasukFragment>
      <PasukStart id="pasuk_0:28:10" index="10" pasuk="יא"/>
      <PasukFragment pasuk_id="pasuk_0:28:10">
        <TextFragment>וְשָֽׁחַטְתָּ֥ אֶת־הַפָּ֖ר לִפְנֵ֣י יְהוָ֑ה פֶּ֖תַח אֹ֥הֶל מוֹעֵֽד׃</TextFragment>
      </PasukFragment>
      <PasukStart id="pasuk_0:28:11" index="11" pasuk="יב"/>
      <PasukFragment pasuk_id="pasuk_0:28:11">
        <TextFragment>וְלָֽקַחְתָּ֙ מִדַּ֣ם הַפָּ֔ר וְנָֽתַתָּ֛ה עַל־קַרְנֹ֥ת הַמִּזְבֵּ֖חַ בְּאֶצְבָּעֶ֑ךָ וְאֶת־כָּל־הַדָּ֣ם תִּשְׁפֹּ֔ךְ אֶל־יְס֖וֹד הַמִּזְבֵּֽחַ׃</TextFragment>
      </PasukFragment>
      <PasukStart id="pasuk_0:28:12" index="12" pasuk="יג"/>
      <PasukFragment pasuk_id="pasuk_0:28:12">
        <TextFragment>וְלָֽקַחְתָּ֗ אֶֽת־כָּל־הַחֵלֶב֮ הַֽמְכַסֶּ֣ה אֶת־הַקֶּרֶב֒ וְאֵ֗ת הַיֹּתֶ֨רֶת֙ עַל־הַכָּבֵ֔ד וְאֵת֙ שְׁתֵּ֣י הַכְּלָיֹ֔ת וְאֶת־הַחֵ֖לֶב אֲשֶׁ֣ר עֲלֵיהֶ֑ן וְהִקְטַרְתָּ֖ הַמִּזְבֵּֽחָה׃</TextFragment>
      </PasukFragment>
      <PasukStart id="pasuk_0:28:13" index="13" pasuk="יד"/>
      <PasukFragment pasuk_id="pasuk_0:28:13">
        <TextFragment>וְאֶת־בְּשַׂ֤ר הַפָּר֙ וְאֶת־עֹר֣וֹ וְאֶת־פִּרְשׁ֔וֹ תִּשְׂרֹ֣ף בָּאֵ֔שׁ מִח֖וּץ לַֽמַּחֲנֶ֑ה חַטָּ֖את הֽוּא׃</TextFragment>
      </PasukFragment>
      <PasukStart id="pasuk_0:28:14" index="14" pasuk="טו"/>
      <PasukFragment pasuk_id="pasuk_0:28:14">
        <TextFragment>וְאֶת־הָאַ֥יִל הָֽאֶחָ֖ד תִּקָּ֑ח וְסָ֨מְכ֜וּ אַֽהֲרֹ֧ן וּבָנָ֛יו אֶת־יְדֵיהֶ֖ם עַל־רֹ֥אשׁ הָאָֽיִל׃</TextFragment>
      </PasukFragment>
      <PasukStart id="pasuk_0:28:15" index="15" pasuk="טז"/>
      <PasukFragment pasuk_id="pasuk_0:28:15">
        <TextFragment>וְשָֽׁחַטְתָּ֖ אֶת־הָאָ֑יִל וְלָֽקַחְתָּ֙ אֶת־דָּמ֔וֹ וְזָֽרַקְתָּ֥ עַל־הַמִּזְבֵּ֖חַ סָבִֽיב׃</TextFragment>
      </PasukFragment>
      <PasukStart id="pasuk_0:28:16" index="16" pasuk="יז"/>
      <PasukFragment pasuk_id="pasuk_0:28:16">
        <TextFragment>וְאֶ֨ת־הָאַ֔יִל תְּנַתֵּ֖חַ לִנְתָחָ֑יו וְרָֽחַצְתָּ֤ קִרְבּוֹ֙ וּכְרָעָ֔יו וְנָֽתַתָּ֥ עַל־נְתָחָ֖יו וְעַל־רֹאשֽׁוֹ׃</TextFragment>
      </PasukFragment>
      <PasukStart id="pasuk_0:28:17" index="17" pasuk="יח"/>
      <PasukFragment pasuk_id="pasuk_0:28:17">
        <TextFragment>וְהִקְטַרְתָּ֤ אֶת־כָּל־הָאַ֨יִל֙ הַמִּזְבֵּ֔חָה עֹלָ֥ה ה֖וּא לַֽיהוָ֑ה רֵ֣יחַ נִיח֔וֹחַ אִשֶּׁ֥ה לַֽיהוָ֖ה הֽוּא׃</TextFragment>
      </PasukFragment>
      <PasukStart id="pasuk_0:28:18" index="18" pasuk="יט"/>
      <PasukFragment pasuk_id="pasuk_0:28:18">
        <TextFragment>וְלָ֣קַחְתָּ֔ אֵ֖ת הָאַ֣יִל הַשֵּׁנִ֑י וְסָמַ֨ךְ אַֽהֲרֹ֧ן וּבָנָ֛יו אֶת־יְדֵיהֶ֖ם עַל־רֹ֥אשׁ הָאָֽיִל׃</TextFragment>
      </PasukFragment>
      <PasukStart id="pasuk_0:28:19" index="19" pasuk="כ"/>
      <PasukFragment pasuk_id="pasuk_0:28:19">
        <TextFragment>וְשָֽׁחַטְתָּ֣ אֶת־הָאַ֗יִל וְלָֽקַחְתָּ֤ מִדָּמוֹ֙ וְנָֽתַתָּ֡ה עַל־תְּנוּךְ֩ אֹ֨זֶן אַֽהֲרֹ֜ן וְעַל־תְּנ֨וּךְ אֹ֤זֶן בָּנָיו֙ הַיְמָנִ֔ית וְעַל־בֹּ֤הֶן יָדָם֙ הַיְמָנִ֔ית וְעַל־בֹּ֥הֶן רַגְלָ֖ם הַיְמָנִ֑ית וְזָֽרַקְתָּ֧ אֶת־הַדָּ֛ם עַל־הַמִּזְבֵּ֖חַ סָבִֽיב׃</TextFragment>
      </PasukFragment>
      <PasukStart id="pasuk_0:28:20" index="20" pasuk="כא"/>
      <PasukFragment pasuk_id="pasuk_0:28:20">
        <TextFragment>וְלָֽקַחְתָּ֞ מִן־הַדָּ֨ם אֲשֶׁ֥ר עַֽל־הַמִּזְבֵּחַ֮ וּמִשֶּׁ֣מֶן הַמִּשְׁחָה֒ וְהִזֵּיתָ֤ עַֽל־אַהֲרֹן֙ וְעַל־בְּגָדָ֔יו וְעַל־בָּנָ֛יו וְעַל־בִּגְדֵ֥י בָנָ֖יו אִתּ֑וֹ וְקָדַ֥שׁ הוּא֙ וּבְגָדָ֔יו וּבָנָ֛יו וּבִגְדֵ֥י בָנָ֖יו אִתּֽוֹ׃</TextFragment>
      </PasukFragment>
      <PasukStart id="pasuk_0:28:21" index="21" pasuk="כב"/>
      <PasukFragment pasuk_id="pasuk_0:28:21">
        <TextFragment>וְלָֽקַחְתָּ֣ מִן־הָ֠אַיִל הַחֵ֨לֶב וְהָֽאַלְיָ֜ה וְאֶת־הַחֵ֣לֶב ׀ הַֽמְכַסֶּ֣ה אֶת־הַקֶּ֗רֶב וְאֵ֨ת יֹתֶ֤רֶת הַכָּבֵד֙ וְאֵ֣ת ׀ שְׁתֵּ֣י הַכְּלָיֹ֗ת וְאֶת־הַחֵ֨לֶב֙ אֲשֶׁ֣ר עֲלֵיהֶ֔ן וְאֵ֖ת שׁ֣וֹק הַיָּמִ֑ין כִּ֛י אֵ֥יל מִלֻּאִ֖ים הֽוּא׃</TextFragment>
      </PasukFragment>
      <PasukStart id="pasuk_0:28:22" index="22" pasuk="כג"/>
      <PasukFragment pasuk_id="pasuk_0:28:22">
        <TextFragment>וְכִכַּ֨ר לֶ֜חֶם אַחַ֗ת וְֽחַלַּ֨ת לֶ֥חֶם שֶׁ֛מֶן אַחַ֖ת וְרָקִ֣יק אֶחָ֑ד מִסַּל֙ הַמַּצּ֔וֹת אֲשֶׁ֖ר לִפְנֵ֥י יְהוָֽה׃</TextFragment>
      </PasukFragment>
      <PasukStart id="pasuk_0:28:23" index="23" pasuk="כד"/>
      <PasukFragment pasuk_id="pasuk_0:28:23">
        <TextFragment>וְשַׂמְתָּ֣ הַכֹּ֔ל עַ֚ל כַּפֵּ֣י אַֽהֲרֹ֔ן וְעַ֖ל כַּפֵּ֣י בָנָ֑יו וְהֵֽנַפְתָּ֥ אֹתָ֛ם תְּנוּפָ֖ה לִפְנֵ֥י יְהוָֽה׃</TextFragment>
      </PasukFragment>
      <PasukStart id="pasuk_0:28:24" index="24" pasuk="כה"/>
      <PasukFragment pasuk_id="pasuk_0:28:24">
        <TextFragment>וְלָֽקַחְתָּ֤ אֹתָם֙ מִיָּדָ֔ם וְהִקְטַרְתָּ֥ הַמִּזְבֵּ֖חָה עַל־הָֽעֹלָ֑ה לְרֵ֤יחַ נִיח֨וֹחַ֙ לִפְנֵ֣י יְהוָ֔ה אִשֶּׁ֥ה ה֖וּא לַֽיהוָֽה׃</TextFragment>
      </PasukFragment>
      <PasukStart id="pasuk_0:28:25" index="25" pasuk="כו"/>
      <PasukFragment pasuk_id="pasuk_0:28:25">
        <TextFragment>וְלָֽקַחְתָּ֣ אֶת־הֶֽחָזֶ֗ה מֵאֵ֤יל הַמִּלֻּאִים֙ אֲשֶׁ֣ר לְאַֽהֲרֹ֔ן וְהֵֽנַפְתָּ֥ אֹת֛וֹ תְּנוּפָ֖ה לִפְנֵ֣י יְהוָ֑ה וְהָיָ֥ה לְךָ֖ לְמָנָֽה׃</TextFragment>
      </PasukFragment>
      <PasukStart id="pasuk_0:28:26" index="26" pasuk="כז"/>
      <PasukFragment pasuk_id="pasuk_0:28:26">
        <TextFragment>וְקִדַּשְׁתָּ֞ אֵ֣ת ׀ חֲזֵ֣ה הַתְּנוּפָ֗ה וְאֵת֙ שׁ֣וֹק הַתְּרוּמָ֔ה אֲשֶׁ֥ר הוּנַ֖ף וַֽאֲשֶׁ֣ר הוּרָ֑ם מֵאֵיל֙ הַמִּלֻּאִ֔ים מֵֽאֲשֶׁ֥ר לְאַֽהֲרֹ֖ן וּמֵֽאֲשֶׁ֥ר לְבָנָֽיו׃</TextFragment>
      </PasukFragment>
      <PasukStart id="pasuk_0:28:27" index="27" pasuk="כח"/>
      <PasukFragment pasuk_id="pasuk_0:28:27">
        <TextFragment>וְהָיָה֩ לְאַֽהֲרֹ֨ן וּלְבָנָ֜יו לְחָק־עוֹלָ֗ם מֵאֵת֙ בְּנֵ֣י יִשְׂרָאֵ֔ל כִּ֥י תְרוּמָ֖ה ה֑וּא וּתְרוּמָ֞ה יִֽהְיֶ֨ה מֵאֵ֤ת בְּנֵֽי־יִשְׂרָאֵל֙ מִזִּבְחֵ֣י שַׁלְמֵיהֶ֔ם תְּרֽוּמָתָ֖ם לַֽיהוָֽה׃</TextFragment>
      </PasukFragment>
      <PasukStart id="pasuk_0:28:28" index="28" pasuk="כט"/>
      <PasukFragment pasuk_id="pasuk_0:28:28">
        <TextFragment>וּבִגְדֵ֤י הַקֹּ֨דֶשׁ֙ אֲשֶׁ֣ר לְאַֽהֲרֹ֔ן יִֽהְי֥וּ לְבָנָ֖יו אַֽחֲרָ֑יו לְמָשְׁחָ֣ה בָהֶ֔ם וּלְמַלֵּא־בָ֖ם אֶת־יָדָֽם׃</TextFragment>
      </PasukFragment>
      <PasukStart id="pasuk_0:28:29" index="29" pasuk="ל"/>
      <PasukFragment pasuk_id="pasuk_0:28:29">
        <TextFragment>שִׁבְעַ֣ת יָמִ֗ים יִלְבָּשָׁ֧ם הַכֹּהֵ֛ן תַּחְתָּ֖יו מִבָּנָ֑יו אֲשֶׁ֥ר יָבֹ֛א אֶל־אֹ֥הֶל מוֹעֵ֖ד לְשָׁרֵ֥ת בַּקֹּֽדֶשׁ׃</TextFragment>
      </PasukFragment>
      <PasukStart id="pasuk_0:28:30" index="30" pasuk="לא"/>
      <PasukFragment pasuk_id="pasuk_0:28:30">
        <TextFragment>וְאֵ֛ת אֵ֥יל הַמִּלֻּאִ֖ים תִּקָּ֑ח וּבִשַּׁלְתָּ֥ אֶת־בְּשָׂר֖וֹ בְּמָקֹ֥ם קָדֹֽשׁ׃</TextFragment>
      </PasukFragment>
      <PasukStart id="pasuk_0:28:31" index="31" pasuk="לב"/>
      <PasukFragment pasuk_id="pasuk_0:28:31">
        <TextFragment>וְאָכַ֨ל אַֽהֲרֹ֤ן וּבָנָיו֙ אֶת־בְּשַׂ֣ר הָאַ֔יִל וְאֶת־הַלֶּ֖חֶם אֲשֶׁ֣ר בַּסָּ֑ל פֶּ֖תַח אֹ֥הֶל מוֹעֵֽד׃</TextFragment>
      </PasukFragment>
      <PasukStart id="pasuk_0:28:32" index="32" pasuk="לג"/>
      <PasukFragment pasuk_id="pasuk_0:28:32">
        <TextFragment>וְאָֽכְל֤וּ אֹתָם֙ אֲשֶׁ֣ר כֻּפַּ֣ר בָּהֶ֔ם לְמַלֵּ֥א אֶת־יָדָ֖ם לְקַדֵּ֣שׁ אֹתָ֑ם וְזָ֥ר לֹֽא־יֹאכַ֖ל כִּי־קֹ֥דֶשׁ הֵֽם׃</TextFragment>
      </PasukFragment>
      <PasukStart id="pasuk_0:28:33" index="33" pasuk="לד"/>
      <PasukFragment pasuk_id="pasuk_0:28:33">
        <TextFragment>וְֽאִם־יִוָּתֵ֞ר מִבְּשַׂ֧ר הַמִּלֻּאִ֛ים וּמִן־הַלֶּ֖חֶם עַד־הַבֹּ֑קֶר וְשָֽׂרַפְתָּ֤ אֶת־הַנּוֹתָר֙ בָּאֵ֔שׁ לֹ֥א יֵֽאָכֵ֖ל כִּי־קֹ֥דֶשׁ הֽוּא׃</TextFragment>
      </PasukFragment>
      <PasukStart id="pasuk_0:28:34" index="34" pasuk="לה"/>
      <PasukFragment pasuk_id="pasuk_0:28:34">
        <TextFragment>וְעָשִׂ֜יתָ לְאַֽהֲרֹ֤ן וּלְבָנָיו֙ כָּ֔כָה כְּכֹ֥ל אֲשֶׁר־צִוִּ֖יתִי אֹתָ֑כָה שִׁבְעַ֥ת יָמִ֖ים תְּמַלֵּ֥א יָדָֽם׃</TextFragment>
      </PasukFragment>
      <PasukStart id="pasuk_0:28:35" index="35" pasuk="לו"/>
      <PasukFragment pasuk_id="pasuk_0:28:35">
        <TextFragment>וּפַ֨ר חַטָּ֜את תַּֽעֲשֶׂ֤ה לַיּוֹם֙ עַל־הַכִּפֻּרִ֔ים וְחִטֵּאתָ֙ עַל־הַמִּזְבֵּ֔חַ בְּכַפֶּרְךָ֖ עָלָ֑יו וּמָֽשַׁחְתָּ֥ אֹת֖וֹ לְקַדְּשֽׁוֹ׃</TextFragment>
      </PasukFragment>
      <PasukStart id="pasuk_0:28:36" index="36" pasuk="לז"/>
      <PasukFragment pasuk_id="pasuk_0:28:36">
        <TextFragment>שִׁבְעַ֣ת יָמִ֗ים תְּכַפֵּר֙ עַל־הַמִּזְבֵּ֔חַ וְקִדַּשְׁתָּ֖ אֹת֑וֹ וְהָיָ֤ה הַמִּזְבֵּ֨חַ֙ קֹ֣דֶשׁ קָֽדָשִׁ֔ים כָּל־הַנֹּגֵ֥עַ בַּמִּזְבֵּ֖חַ יִקְדָּֽשׁ׃ </TextFragment>
        <Setumah/>
      </PasukFragment>
      <PasukStart id="pasuk_0:28:37" index="37" pasuk="לח"/>
      <PasukFragment pasuk_id="pasuk_0:28:37">
        <TextFragment>וְזֶ֕ה אֲשֶׁ֥ר תַּֽעֲשֶׂ֖ה עַל־הַמִּזְבֵּ֑חַ כְּבָשִׂ֧ים בְּנֵֽי־שָׁנָ֛ה שְׁנַ֥יִם לַיּ֖וֹם תָּמִֽיד׃</TextFragment>
      </PasukFragment>
      <PasukStart id="pasuk_0:28:38" index="38" pasuk="לט"/>
      <PasukFragment pasuk_id="pasuk_0:28:38">
        <TextFragment>אֶת־הַכֶּ֥בֶשׂ הָֽאֶחָ֖ד תַּֽעֲשֶׂ֣ה בַבֹּ֑קֶר וְאֵת֙ הַכֶּ֣בֶשׂ הַשֵּׁנִ֔י תַּֽעֲשֶׂ֖ה בֵּ֥ין הָֽעַרְבָּֽיִם׃</TextFragment>
      </PasukFragment>
      <PasukStart id="pasuk_0:28:39" index="39" pasuk="מ"/>
      <PasukFragment pasuk_id="pasuk_0:28:39">
        <TextFragment>וְעִשָּׂרֹ֨ן סֹ֜לֶת בָּל֨וּל בְּשֶׁ֤מֶן כָּתִית֙ רֶ֣בַע הַהִ֔ין וְנֵ֕סֶךְ רְבִיעִ֥ת הַהִ֖ין יָ֑יִן לַכֶּ֖בֶשׂ הָֽאֶחָֽד׃</TextFragment>
      </PasukFragment>
      <PasukStart id="pasuk_0:28:40" index="40" pasuk="מא"/>
      <PasukFragment pasuk_id="pasuk_0:28:40">
        <TextFragment>וְאֵת֙ הַכֶּ֣בֶשׂ הַשֵּׁנִ֔י תַּֽעֲשֶׂ֖ה בֵּ֣ין הָֽעַרְבָּ֑יִם כְּמִנְחַ֨ת הַבֹּ֤קֶר וּכְנִסְכָּהּ֙ תַּֽעֲשֶׂה־לָּ֔הּ לְרֵ֣יחַ נִיחֹ֔חַ אִשֶּׁ֖ה לַֽיהוָֽה׃</TextFragment>
      </PasukFragment>
      <PasukStart id="pasuk_0:28:41" index="41" pasuk="מב"/>
      <PasukFragment pasuk_id="pasuk_0:28:41">
        <TextFragment>עֹלַ֤ת תָּמִיד֙ לְדֹרֹ֣תֵיכֶ֔ם פֶּ֥תַח אֹֽהֶל־מוֹעֵ֖ד לִפְנֵ֣י יְהוָ֑ה אֲשֶׁ֨ר אִוָּעֵ֤ד לָכֶם֙ שָׁ֔מָּה לְדַבֵּ֥ר אֵלֶ֖יךָ שָֽׁם׃</TextFragment>
      </PasukFragment>
      <PasukStart id="pasuk_0:28:42" index="42" pasuk="מג"/>
      <PasukFragment pasuk_id="pasuk_0:28:42">
        <TextFragment>וְנֹֽעַדְתִּ֥י שָׁ֖מָּה לִבְנֵ֣י יִשְׂרָאֵ֑ל וְנִקְדַּ֖שׁ בִּכְבֹדִֽי׃</TextFragment>
      </PasukFragment>
      <PasukStart id="pasuk_0:28:43" index="43" pasuk="מד"/>
      <PasukFragment pasuk_id="pasuk_0:28:43">
        <TextFragment>וְקִדַּשְׁתִּ֛י אֶת־אֹ֥הֶל מוֹעֵ֖ד וְאֶת־הַמִּזְבֵּ֑חַ וְאֶת־אַֽהֲרֹ֧ן וְאֶת־בָּנָ֛יו אֲקַדֵּ֖שׁ לְכַהֵ֥ן לִֽי׃</TextFragment>
      </PasukFragment>
      <PasukStart id="pasuk_0:28:44" index="44" pasuk="מה"/>
      <PasukFragment pasuk_id="pasuk_0:28:44">
        <TextFragment>וְשָׁ֣כַנְתִּ֔י בְּת֖וֹךְ בְּנֵ֣י יִשְׂרָאֵ֑ל וְהָיִ֥יתִי לָהֶ֖ם לֵֽאלֹהִֽים׃</TextFragment>
      </PasukFragment>
      <PasukStart id="pasuk_0:28:45" index="45" pasuk="מו"/>
      <PasukFragment pasuk_id="pasuk_0:28:45">
        <TextFragment>וְיָֽדְע֗וּ כִּ֣י אֲנִ֤י יְהוָה֙ אֱלֹ֣הֵיהֶ֔ם אֲשֶׁ֨ר הוֹצֵ֧אתִי אֹתָ֛ם מֵאֶ֥רֶץ מִצְרַ֖יִם לְשָׁכְנִ֣י בְתוֹכָ֑ם אֲנִ֖י יְהוָ֥ה אֱלֹֽהֵיהֶֽם׃ </TextFragment>
        <Petuha/>
      </PasukFragment>
    </Perek>
    <Perek id="perek_0:29" index="29" perek="ל">
      <PasukStart id="pasuk_0:29:0" index="0" pasuk="א"/>
      <PasukFragment pasuk_id="pasuk_0:29:0">
        <TextFragment>וְעָשִׂ֥יתָ מִזְבֵּ֖חַ מִקְטַ֣ר קְטֹ֑רֶת עֲצֵ֥י שִׁטִּ֖ים תַּֽעֲשֶׂ֥ה אֹתֽוֹ׃</TextFragment>
      </PasukFragment>
      <PasukStart id="pasuk_0:29:1" index="1" pasuk="ב"/>
      <PasukFragment pasuk_id="pasuk_0:29:1">
        <TextFragment>אַמָּ֨ה אָרְכּ֜וֹ וְאַמָּ֤ה רָחְבּוֹ֙ רָב֣וּעַ יִֽהְיֶ֔ה וְאַמָּתַ֖יִם קֹֽמָת֑וֹ מִמֶּ֖נּוּ קַרְנֹתָֽיו׃</TextFragment>
      </PasukFragment>
      <PasukStart id="pasuk_0:29:2" index="2" pasuk="ג"/>
      <PasukFragment pasuk_id="pasuk_0:29:2">
        <TextFragment>וְצִפִּיתָ֨ אֹת֜וֹ זָהָ֣ב טָה֗וֹר אֶת־גַּגּ֧וֹ וְאֶת־קִֽירֹתָ֛יו סָבִ֖יב וְאֶת־קַרְנֹתָ֑יו וְעָשִׂ֥יתָ לּ֛וֹ זֵ֥ר זָהָ֖ב סָבִֽיב׃</TextFragment>
      </PasukFragment>
      <PasukStart id="pasuk_0:29:3" index="3" pasuk="ד"/>
      <PasukFragment pasuk_id="pasuk_0:29:3">
        <TextFragment>וּשְׁתֵּי֩ טַבְּעֹ֨ת זָהָ֜ב תַּֽעֲשֶׂה־לּ֣וֹ ׀ מִתַּ֣חַת לְזֵר֗וֹ עַ֚ל שְׁתֵּ֣י צַלְעֹתָ֔יו תַּֽעֲשֶׂ֖ה עַל־שְׁנֵ֣י צִדָּ֑יו וְהָיָה֙ לְבָתִּ֣ים לְבַדִּ֔ים לָשֵׂ֥את אֹת֖וֹ בָּהֵֽמָּה׃</TextFragment>
      </PasukFragment>
      <PasukStart id="pasuk_0:29:4" index="4" pasuk="ה"/>
      <PasukFragment pasuk_id="pasuk_0:29:4">
        <TextFragment>וְעָשִׂ֥יתָ אֶת־הַבַּדִּ֖ים עֲצֵ֣י שִׁטִּ֑ים וְצִפִּיתָ֥ אֹתָ֖ם זָהָֽב׃</TextFragment>
      </PasukFragment>
      <PasukStart id="pasuk_0:29:5" index="5" pasuk="ו"/>
      <PasukFragment pasuk_id="pasuk_0:29:5">
        <TextFragment>וְנָֽתַתָּ֤ה אֹתוֹ֙ לִפְנֵ֣י הַפָּרֹ֔כֶת אֲשֶׁ֖ר עַל־אֲרֹ֣ן הָֽעֵדֻ֑ת לִפְנֵ֣י הַכַּפֹּ֗רֶת אֲשֶׁר֙ עַל־הָ֣עֵדֻ֔ת אֲשֶׁ֛ר אִוָּעֵ֥ד לְךָ֖ שָֽׁמָּה׃</TextFragment>
      </PasukFragment>
      <PasukStart id="pasuk_0:29:6" index="6" pasuk="ז"/>
      <PasukFragment pasuk_id="pasuk_0:29:6">
        <TextFragment>וְהִקְטִ֥יר עָלָ֛יו אַֽהֲרֹ֖ן קְטֹ֣רֶת סַמִּ֑ים בַּבֹּ֣קֶר בַּבֹּ֗קֶר בְּהֵֽיטִיב֛וֹ אֶת־הַנֵּרֹ֖ת יַקְטִירֶֽנָּה׃</TextFragment>
      </PasukFragment>
      <PasukStart id="pasuk_0:29:7" index="7" pasuk="ח"/>
      <PasukFragment pasuk_id="pasuk_0:29:7">
        <TextFragment>וּבְהַֽעֲלֹ֨ת אַֽהֲרֹ֧ן אֶת־הַנֵּרֹ֛ת בֵּ֥ין הָֽעַרְבַּ֖יִם יַקְטִירֶ֑נָּה קְטֹ֧רֶת תָּמִ֛יד לִפְנֵ֥י יְהוָ֖ה לְדֹרֹֽתֵיכֶֽם׃</TextFragment>
      </PasukFragment>
      <PasukStart id="pasuk_0:29:8" index="8" pasuk="ט"/>
      <PasukFragment pasuk_id="pasuk_0:29:8">
        <TextFragment>לֹֽא־תַעֲל֥וּ עָלָ֛יו קְטֹ֥רֶת זָרָ֖ה וְעֹלָ֣ה וּמִנְחָ֑ה וְנֵ֕סֶךְ לֹ֥א תִסְּכ֖וּ עָלָֽיו׃</TextFragment>
      </PasukFragment>
      <PasukStart id="pasuk_0:29:9" index="9" pasuk="י"/>
      <PasukFragment pasuk_id="pasuk_0:29:9">
        <TextFragment>וְכִפֶּ֤ר אַֽהֲרֹן֙ עַל־קַרְנֹתָ֔יו אַחַ֖ת בַּשָּׁנָ֑ה מִדַּ֞ם חַטַּ֣את הַכִּפֻּרִ֗ים אַחַ֤ת בַּשָּׁנָה֙ יְכַפֵּ֤ר עָלָיו֙ לְדֹרֹ֣תֵיכֶ֔ם קֹֽדֶשׁ־קָֽדָשִׁ֥ים ה֖וּא לַֽיהוָֽה׃ </TextFragment>
        <Petuha/>
      </PasukFragment>
      <PasukStart id="pasuk_0:29:10" index="10" pasuk="יא"/>
      <PasukFragment pasuk_id="pasuk_0:29:10">
        <TextFragment>וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃</TextFragment>
      </PasukFragment>
      <PasukStart id="pasuk_0:29:11" index="11" pasuk="יב"/>
      <PasukFragment pasuk_id="pasuk_0:29:11">
        <TextFragment>כִּ֣י תִשָּׂ֞א אֶת־רֹ֥אשׁ בְּנֵֽי־יִשְׂרָאֵל֮ לִפְקֻֽדֵיהֶם֒ וְנָ֨תְנ֜וּ אִ֣ישׁ כֹּ֧פֶר נַפְשׁ֛וֹ לַֽיהוָ֖ה בִּפְקֹ֣ד אֹתָ֑ם וְלֹֽא־יִהְיֶ֥ה בָהֶ֛ם נֶ֖גֶף בִּפְקֹ֥ד אֹתָֽם׃</TextFragment>
      </PasukFragment>
      <PasukStart id="pasuk_0:29:12" index="12" pasuk="יג"/>
      <PasukFragment pasuk_id="pasuk_0:29:12">
        <TextFragment>זֶ֣ה ׀ יִתְּנ֗וּ כָּל־הָֽעֹבֵר֙ עַל־הַפְּקֻדִ֔ים מַֽחֲצִ֥ית הַשֶּׁ֖קֶל בְּשֶׁ֣קֶל הַקֹּ֑דֶשׁ עֶשְׂרִ֤ים גֵּרָה֙ הַשֶּׁ֔קֶל מַֽחֲצִ֣ית הַשֶּׁ֔קֶל תְּרוּמָ֖ה לַֽיהוָֽה׃</TextFragment>
      </PasukFragment>
      <PasukStart id="pasuk_0:29:13" index="13" pasuk="יד"/>
      <PasukFragment pasuk_id="pasuk_0:29:13">
        <TextFragment>כֹּ֗ל הָֽעֹבֵר֙ עַל־הַפְּקֻדִ֔ים מִבֶּ֛ן עֶשְׂרִ֥ים שָׁנָ֖ה וָמָ֑עְלָה יִתֵּ֖ן תְּרוּמַ֥ת יְהוָֽה׃</TextFragment>
      </PasukFragment>
      <PasukStart id="pasuk_0:29:14" index="14" pasuk="טו"/>
      <PasukFragment pasuk_id="pasuk_0:29:14">
        <TextFragment>הֶֽעָשִׁ֣יר לֹֽא־יַרְבֶּ֗ה וְהַדַּל֙ לֹ֣א יַמְעִ֔יט מִֽמַּחֲצִ֖ית הַשָּׁ֑קֶל לָתֵת֙ אֶת־תְּרוּמַ֣ת יְהוָ֔ה לְכַפֵּ֖ר עַל־נַפְשֹֽׁתֵיכֶֽם׃</TextFragment>
      </PasukFragment>
      <PasukStart id="pasuk_0:29:15" index="15" pasuk="טז"/>
      <PasukFragment pasuk_id="pasuk_0:29:15">
        <TextFragment>וְלָֽקַחְתָּ֞ אֶת־כֶּ֣סֶף הַכִּפֻּרִ֗ים מֵאֵת֙ בְּנֵ֣י יִשְׂרָאֵ֔ל וְנָֽתַתָּ֣ אֹת֔וֹ עַל־עֲבֹדַ֖ת אֹ֣הֶל מוֹעֵ֑ד וְהָיָה֩ לִבְנֵ֨י יִשְׂרָאֵ֤ל לְזִכָּרוֹן֙ לִפְנֵ֣י יְהוָ֔ה לְכַפֵּ֖ר עַל־נַפְשֹֽׁתֵיכֶֽם׃ </TextFragment>
        <Petuha/>
      </PasukFragment>
      <PasukStart id="pasuk_0:29:16" index="16" pasuk="יז"/>
      <PasukFragment pasuk_id="pasuk_0:29:16">
        <TextFragment>וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃</TextFragment>
      </PasukFragment>
      <PasukStart id="pasuk_0:29:17" index="17" pasuk="יח"/>
      <PasukFragment pasuk_id="pasuk_0:29:17">
        <TextFragment>וְעָשִׂ֜יתָ כִּיּ֥וֹר נְחֹ֛שֶׁת וְכַנּ֥וֹ נְחֹ֖שֶׁת לְרָחְצָ֑ה וְנָֽתַתָּ֣ אֹת֗וֹ בֵּֽין־אֹ֤הֶל מוֹעֵד֙ וּבֵ֣ין הַמִּזְבֵּ֔חַ וְנָֽתַתָּ֥ שָׁ֖מָּה מָֽיִם׃</TextFragment>
      </PasukFragment>
      <PasukStart id="pasuk_0:29:18" index="18" pasuk="יט"/>
      <PasukFragment pasuk_id="pasuk_0:29:18">
        <TextFragment>וְרָֽחֲצ֛וּ אַֽהֲרֹ֥ן וּבָנָ֖יו מִמֶּ֑נּוּ אֶת־יְדֵיהֶ֖ם וְאֶת־רַגְלֵיהֶֽם׃</TextFragment>
      </PasukFragment>
      <PasukStart id="pasuk_0:29:19" index="19" pasuk="כ"/>
      <PasukFragment pasuk_id="pasuk_0:29:19">
        <TextFragment>בְּבֹאָ֞ם אֶל־אֹ֧הֶל מוֹעֵ֛ד יִרְחֲצוּ־מַ֖יִם וְלֹ֣א יָמֻ֑תוּ א֣וֹ בְגִשְׁתָּ֤ם אֶל־הַמִּזְבֵּ֨חַ֙ לְשָׁרֵ֔ת לְהַקְטִ֥יר אִשֶּׁ֖ה לַֽיהוָֽה׃</TextFragment>
      </PasukFragment>
      <PasukStart id="pasuk_0:29:20" index="20" pasuk="כא"/>
      <PasukFragment pasuk_id="pasuk_0:29:20">
        <TextFragment>וְרָֽחֲצ֛וּ יְדֵיהֶ֥ם וְרַגְלֵיהֶ֖ם וְלֹ֣א יָמֻ֑תוּ וְהָֽיְתָ֨ה לָהֶ֧ם חָק־עוֹלָ֛ם ל֥וֹ וּלְזַרְע֖וֹ לְדֹֽרֹתָֽם׃ </TextFragment>
        <Petuha/>
      </PasukFragment>
      <PasukStart id="pasuk_0:29:21" index="21" pasuk="כב"/>
      <PasukFragment pasuk_id="pasuk_0:29:21">
        <TextFragment>וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃</TextFragment>
      </PasukFragment>
      <PasukStart id="pasuk_0:29:22" index="22" pasuk="כג"/>
      <PasukFragment pasuk_id="pasuk_0:29:22">
        <TextFragment>וְאַתָּ֣ה קַח־לְךָ֮ בְּשָׂמִ֣ים רֹאשׁ֒ מָר־דְּרוֹר֙ חֲמֵ֣שׁ מֵא֔וֹת וְקִנְּמָן־בֶּ֥שֶׂם מַֽחֲצִית֖וֹ חֲמִשִּׁ֣ים וּמָאתָ֑יִם וּקְנֵה־בֹ֖שֶׂם חֲמִשִּׁ֥ים וּמָאתָֽיִם׃</TextFragment>
      </PasukFragment>
      <PasukStart id="pasuk_0:29:23" index="23" pasuk="כד"/>
      <PasukFragment pasuk_id="pasuk_0:29:23">
        <TextFragment>וְקִדָּ֕ה חֲמֵ֥שׁ מֵא֖וֹת בְּשֶׁ֣קֶל הַקֹּ֑דֶשׁ וְשֶׁ֥מֶן זַ֖יִת הִֽין׃</TextFragment>
      </PasukFragment>
      <PasukStart id="pasuk_0:29:24" index="24" pasuk="כה"/>
      <PasukFragment pasuk_id="pasuk_0:29:24">
        <TextFragment>וְעָשִׂ֣יתָ אֹת֗וֹ שֶׁ֚מֶן מִשְׁחַת־קֹ֔דֶשׁ רֹ֥קַח מִרְקַ֖חַת מַֽעֲשֵׂ֣ה רֹקֵ֑חַ שֶׁ֥מֶן מִשְׁחַת־קֹ֖דֶשׁ יִֽהְיֶֽה׃</TextFragment>
      </PasukFragment>
      <PasukStart id="pasuk_0:29:25" index="25" pasuk="כו"/>
      <PasukFragment pasuk_id="pasuk_0:29:25">
        <TextFragment>וּמָֽשַׁחְתָּ֥ ב֖וֹ אֶת־אֹ֣הֶל מוֹעֵ֑ד וְאֵ֖ת אֲר֥וֹן הָֽעֵדֻֽת׃</TextFragment>
      </PasukFragment>
      <PasukStart id="pasuk_0:29:26" index="26" pasuk="כז"/>
      <PasukFragment pasuk_id="pasuk_0:29:26">
        <TextFragment>וְאֶת־הַשֻּׁלְחָן֙ וְאֶת־כָּל־כֵּלָ֔יו וְאֶת־הַמְּנֹרָ֖ה וְאֶת־כֵּלֶ֑יהָ וְאֵ֖ת מִזְבַּ֥ח הַקְּטֹֽרֶת׃</TextFragment>
      </PasukFragment>
      <PasukStart id="pasuk_0:29:27" index="27" pasuk="כח"/>
      <PasukFragment pasuk_id="pasuk_0:29:27">
        <TextFragment>וְאֶת־מִזְבַּ֥ח הָֽעֹלָ֖ה וְאֶת־כָּל־כֵּלָ֑יו וְאֶת־הַכִּיֹּ֖ר וְאֶת־כַּנּֽוֹ׃</TextFragment>
      </PasukFragment>
      <PasukStart id="pasuk_0:29:28" index="28" pasuk="כט"/>
      <PasukFragment pasuk_id="pasuk_0:29:28">
        <TextFragment>וְקִדַּשְׁתָּ֣ אֹתָ֔ם וְהָי֖וּ קֹ֣דֶשׁ קָֽדָשִׁ֑ים כָּל־הַנֹּגֵ֥עַ בָּהֶ֖ם יִקְדָּֽשׁ׃</TextFragment>
      </PasukFragment>
      <PasukStart id="pasuk_0:29:29" index="29" pasuk="ל"/>
      <PasukFragment pasuk_id="pasuk_0:29:29">
        <TextFragment>וְאֶת־אַֽהֲרֹ֥ן וְאֶת־בָּנָ֖יו תִּמְשָׁ֑ח וְקִדַּשְׁתָּ֥ אֹתָ֖ם לְכַהֵ֥ן לִֽי׃</TextFragment>
      </PasukFragment>
      <PasukStart id="pasuk_0:29:30" index="30" pasuk="לא"/>
      <PasukFragment pasuk_id="pasuk_0:29:30">
        <TextFragment>וְאֶל־בְּנֵ֥י יִשְׂרָאֵ֖ל תְּדַבֵּ֣ר לֵאמֹ֑ר שֶׁ֠מֶן מִשְׁחַת־קֹ֨דֶשׁ יִֽהְיֶ֥ה זֶ֛ה לִ֖י לְדֹרֹֽתֵיכֶֽם׃</TextFragment>
      </PasukFragment>
      <PasukStart id="pasuk_0:29:31" index="31" pasuk="לב"/>
      <PasukFragment pasuk_id="pasuk_0:29:31">
        <TextFragment>עַל־בְּשַׂ֤ר אָדָם֙ לֹ֣א יִיסָ֔ךְ וּ֨בְמַתְכֻּנְתּ֔וֹ לֹ֥א תַֽעֲשׂ֖וּ כָּמֹ֑הוּ קֹ֣דֶשׁ ה֔וּא קֹ֖דֶשׁ יִֽהְיֶ֥ה לָכֶֽם׃</TextFragment>
      </PasukFragment>
      <PasukStart id="pasuk_0:29:32" index="32" pasuk="לג"/>
      <PasukFragment pasuk_id="pasuk_0:29:32">
        <TextFragment>אִ֚ישׁ אֲשֶׁ֣ר יִרְקַ֣ח כָּמֹ֔הוּ וַֽאֲשֶׁ֥ר יִתֵּ֛ן מִמֶּ֖נּוּ עַל־זָ֑ר וְנִכְרַ֖ת מֵֽעַמָּֽיו׃ </TextFragment>
        <Setumah/>
      </PasukFragment>
      <PasukStart id="pasuk_0:29:33" index="33" pasuk="לד"/>
      <PasukFragment pasuk_id="pasuk_0:29:33">
        <TextFragment>וַיֹּאמֶר֩ יְהוָ֨ה אֶל־מֹשֶׁ֜ה קַח־לְךָ֣ סַמִּ֗ים נָטָ֤ף ׀ וּשְׁחֵ֨לֶת֙ וְחֶלְבְּנָ֔ה סַמִּ֖ים וּלְבֹנָ֣ה זַכָּ֑ה בַּ֥ד בְּבַ֖ד יִֽהְיֶֽה׃</TextFragment>
      </PasukFragment>
      <PasukStart id="pasuk_0:29:34" index="34" pasuk="לה"/>
      <PasukFragment pasuk_id="pasuk_0:29:34">
        <TextFragment>וְעָשִׂ֤יתָ אֹתָהּ֙ קְטֹ֔רֶת רֹ֖קַח מַֽעֲשֵׂ֣ה רוֹקֵ֑חַ מְמֻלָּ֖ח טָה֥וֹר קֹֽדֶשׁ׃</TextFragment>
      </PasukFragment>
      <PasukStart id="pasuk_0:29:35" index="35" pasuk="לו"/>
      <PasukFragment pasuk_id="pasuk_0:29:35">
        <TextFragment>וְשָֽׁחַקְתָּ֣ מִמֶּנָּה֮ הָדֵק֒ וְנָֽתַתָּ֨ה מִמֶּ֜נָּה לִפְנֵ֤י הָֽעֵדֻת֙ בְּאֹ֣הֶל מוֹעֵ֔ד אֲשֶׁ֛ר אִוָּעֵ֥ד לְךָ֖ שָׁ֑מָּה קֹ֥דֶשׁ קָֽדָשִׁ֖ים תִּֽהְיֶ֥ה לָכֶֽם׃</TextFragment>
      </PasukFragment>
      <PasukStart id="pasuk_0:29:36" index="36" pasuk="לז"/>
      <PasukFragment pasuk_id="pasuk_0:29:36">
        <TextFragment>וְהַקְּטֹ֨רֶת֙ אֲשֶׁ֣ר תַּֽעֲשֶׂ֔ה בְּמַ֨תְכֻּנְתָּ֔הּ לֹ֥א תַֽעֲשׂ֖וּ לָכֶ֑ם קֹ֛דֶשׁ תִּֽהְיֶ֥ה לְךָ֖ לַֽיהוָֽה׃</TextFragment>
      </PasukFragment>
      <PasukStart id="pasuk_0:29:37" index="37" pasuk="לח"/>
      <PasukFragment pasuk_id="pasuk_0:29:37">
        <TextFragment>אִ֛ישׁ אֲשֶׁר־יַֽעֲשֶׂ֥ה כָמ֖וֹהָ לְהָרִ֣יחַ בָּ֑הּ וְנִכְרַ֖ת מֵֽעַמָּֽיו׃ </TextFragment>
        <Setumah/>
      </PasukFragment>
    </Perek>
    <Perek id="perek_0:30" index="30" perek="לא">
      <PasukStart id="pasuk_0:30:0" index="0" pasuk="א"/>
      <PasukFragment pasuk_id="pasuk_0:30:0">
        <TextFragment>וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃</TextFragment>
      </PasukFragment>
      <PasukStart id="pasuk_0:30:1" index="1" pasuk="ב"/>
      <PasukFragment pasuk_id="pasuk_0:30:1">
        <TextFragment>רְאֵ֖ה קָרָ֣אתִֽי בְשֵׁ֑ם בְּצַלְאֵ֛ל בֶּן־אוּרִ֥י בֶן־ח֖וּר לְמַטֵּ֥ה יְהוּדָֽה׃</TextFragment>
      </PasukFragment>
      <PasukStart id="pasuk_0:30:2" index="2" pasuk="ג"/>
      <PasukFragment pasuk_id="pasuk_0:30:2">
        <TextFragment>וָֽאֲמַלֵּ֥א אֹת֖וֹ ר֣וּחַ אֱלֹהִ֑ים בְּחָכְמָ֛ה וּבִתְבוּנָ֥ה וּבְדַ֖עַת וּבְכָל־מְלָאכָֽה׃</TextFragment>
      </PasukFragment>
      <PasukStart id="pasuk_0:30:3" index="3" pasuk="ד"/>
      <PasukFragment pasuk_id="pasuk_0:30:3">
        <TextFragment>לַחְשֹׁ֖ב מַֽחֲשָׁבֹ֑ת לַֽעֲשׂ֛וֹת בַּזָּהָ֥ב וּבַכֶּ֖סֶף וּבַנְּחֹֽשֶׁת׃</TextFragment>
      </PasukFragment>
      <PasukStart id="pasuk_0:30:4" index="4" pasuk="ה"/>
      <PasukFragment pasuk_id="pasuk_0:30:4">
        <TextFragment>וּבַֽחֲרֹ֥שֶׁת אֶ֛בֶן לְמַלֹּ֖את וּבַֽחֲרֹ֣שֶׁת עֵ֑ץ לַֽעֲשׂ֖וֹת בְּכָל־מְלָאכָֽה׃</TextFragment>
      </PasukFragment>
      <PasukStart id="pasuk_0:30:5" index="5" pasuk="ו"/>
      <PasukFragment pasuk_id="pasuk_0:30:5">
        <TextFragment>וַֽאֲנִ֞י הִנֵּ֧ה נָתַ֣תִּי אִתּ֗וֹ אֵ֣ת אָֽהֳלִיאָ֞ב בֶּן־אֲחִֽיסָמָךְ֙ לְמַטֵּה־דָ֔ן וּבְלֵ֥ב כָּל־חֲכַם־לֵ֖ב נָתַ֣תִּי חָכְמָ֑ה וְעָשׂ֕וּ אֵ֖ת כָּל־אֲשֶׁ֥ר צִוִּיתִֽךָ׃</TextFragment>
      </PasukFragment>
      <PasukStart id="pasuk_0:30:6" index="6" pasuk="ז"/>
      <PasukFragment pasuk_id="pasuk_0:30:6">
        <TextFragment>אֵ֣ת ׀ אֹ֣הֶל מוֹעֵ֗ד וְאֶת־הָֽאָרֹן֙ לָֽעֵדֻ֔ת וְאֶת־הַכַּפֹּ֖רֶת אֲשֶׁ֣ר עָלָ֑יו וְאֵ֖ת כָּל־כְּלֵ֥י הָאֹֽהֶל׃</TextFragment>
      </PasukFragment>
      <PasukStart id="pasuk_0:30:7" index="7" pasuk="ח"/>
      <PasukFragment pasuk_id="pasuk_0:30:7">
        <TextFragment>וְאֶת־הַשֻּׁלְחָן֙ וְאֶת־כֵּלָ֔יו וְאֶת־הַמְּנֹרָ֥ה הַטְּהֹרָ֖ה וְאֶת־כָּל־כֵּלֶ֑יהָ וְאֵ֖ת מִזְבַּ֥ח הַקְּטֹֽרֶת׃</TextFragment>
      </PasukFragment>
      <PasukStart id="pasuk_0:30:8" index="8" pasuk="ט"/>
      <PasukFragment pasuk_id="pasuk_0:30:8">
        <TextFragment>וְאֶת־מִזְבַּ֥ח הָֽעֹלָ֖ה וְאֶת־כָּל־כֵּלָ֑יו וְאֶת־הַכִּיּ֖וֹר וְאֶת־כַּנּֽוֹ׃</TextFragment>
      </PasukFragment>
      <PasukStart id="pasuk_0:30:9" index="9" pasuk="י"/>
      <PasukFragment pasuk_id="pasuk_0:30:9">
        <TextFragment>וְאֵ֖ת בִּגְדֵ֣י הַשְּׂרָ֑ד וְאֶת־בִּגְדֵ֤י הַקֹּ֨דֶשׁ֙ לְאַֽהֲרֹ֣ן הַכֹּהֵ֔ן וְאֶת־בִּגְדֵ֥י בָנָ֖יו לְכַהֵֽן׃</TextFragment>
      </PasukFragment>
      <PasukStart id="pasuk_0:30:10" index="10" pasuk="יא"/>
      <PasukFragment pasuk_id="pasuk_0:30:10">
        <TextFragment>וְאֵ֨ת שֶׁ֧מֶן הַמִּשְׁחָ֛ה וְאֶת־קְטֹ֥רֶת הַסַּמִּ֖ים לַקֹּ֑דֶשׁ כְּכֹ֥ל אֲשֶׁר־צִוִּיתִ֖ךָ יַֽעֲשֽׂוּ׃ </TextFragment>
        <Petuha/>
      </PasukFragment>
      <PasukStart id="pasuk_0:30:11" index="11" pasuk="יב"/>
      <PasukFragment pasuk_id="pasuk_0:30:11">
        <TextFragment>וַיֹּ֥אמֶר יְהוָ֖ה אֶל־מֹשֶׁ֥ה לֵּאמֹֽר׃</TextFragment>
      </PasukFragment>
      <PasukStart id="pasuk_0:30:12" index="12" pasuk="יג"/>
      <PasukFragment pasuk_id="pasuk_0:30:12">
        <TextFragment>וְאַתָּ֞ה דַּבֵּ֨ר אֶל־בְּנֵ֤י יִשְׂרָאֵל֙ לֵאמֹ֔ר אַ֥ךְ אֶת־שַׁבְּתֹתַ֖י תִּשְׁמֹ֑רוּ כִּי֩ א֨וֹת הִ֜וא בֵּינִ֤י וּבֵֽינֵיכֶם֙ לְדֹרֹ֣תֵיכֶ֔ם לָדַ֕עַת כִּ֛י אֲנִ֥י יְהוָ֖ה מְקַדִּשְׁכֶֽם׃</TextFragment>
      </PasukFragment>
      <PasukStart id="pasuk_0:30:13" index="13" pasuk="יד"/>
      <PasukFragment pasuk_id="pasuk_0:30:13">
        <TextFragment>וּשְׁמַרְתֶּם֙ אֶת־הַשַּׁבָּ֔ת כִּ֛י קֹ֥דֶשׁ הִ֖וא לָכֶ֑ם מְחַֽלְלֶ֨יהָ֙ מ֣וֹת יוּמָ֔ת כִּ֗י כָּל־הָֽעֹשֶׂ֥ה בָהּ֙ מְלָאכָ֔ה וְנִכְרְתָ֛ה הַנֶּ֥פֶשׁ הַהִ֖וא מִקֶּ֥רֶב עַמֶּֽיהָ׃</TextFragment>
      </PasukFragment>
      <PasukStart id="pasuk_0:30:14" index="14" pasuk="טו"/>
      <PasukFragment pasuk_id="pasuk_0:30:14">
        <TextFragment>שֵׁ֣שֶׁת יָמִים֮ יֵֽעָשֶׂ֣ה מְלָאכָה֒ וּבַיּ֣וֹם הַשְּׁבִיעִ֗י שַׁבַּ֧ת שַׁבָּת֛וֹן קֹ֖דֶשׁ לַֽיהוָ֑ה כָּל־הָֽעֹשֶׂ֧ה מְלָאכָ֛ה בְּי֥וֹם הַשַּׁבָּ֖ת מ֥וֹת יוּמָֽת׃</TextFragment>
      </PasukFragment>
      <PasukStart id="pasuk_0:30:15" index="15" pasuk="טז"/>
      <PasukFragment pasuk_id="pasuk_0:30:15">
        <TextFragment>וְשָֽׁמְר֥וּ בְנֵֽי־יִשְׂרָאֵ֖ל אֶת־הַשַּׁבָּ֑ת לַֽעֲשׂ֧וֹת אֶת־הַשַּׁבָּ֛ת לְדֹֽרֹתָ֖ם בְּרִ֥ית עוֹלָֽם׃</TextFragment>
      </PasukFragment>
      <PasukStart id="pasuk_0:30:16" index="16" pasuk="יז"/>
      <PasukFragment pasuk_id="pasuk_0:30:16">
        <TextFragment>בֵּינִ֗י וּבֵין֙ בְּנֵ֣י יִשְׂרָאֵ֔ל א֥וֹת הִ֖וא לְעֹלָ֑ם כִּי־שֵׁ֣שֶׁת יָמִ֗ים עָשָׂ֤ה יְהוָה֙ אֶת־הַשָּׁמַ֣יִם וְאֶת־הָאָ֔רֶץ וּבַיּוֹם֙ הַשְּׁבִיעִ֔י שָׁבַ֖ת וַיִּנָּפַֽשׁ׃ </TextFragment>
        <Setumah/>
      </PasukFragment>
      <PasukStart id="pasuk_0:30:17" index="17" pasuk="יח"/>
      <PasukFragment pasuk_id="pasuk_0:30:17">
        <TextFragment>וַיִּתֵּ֣ן אֶל־מֹשֶׁ֗ה כְּכַלֹּתוֹ֙ לְדַבֵּ֤ר אִתּוֹ֙ בְּהַ֣ר סִינַ֔י שְׁנֵ֖י לֻחֹ֣ת הָֽעֵדֻ֑ת לֻחֹ֣ת אֶ֔בֶן כְּתֻבִ֖ים בְּאֶצְבַּ֥ע אֱלֹהִֽים׃</TextFragment>
      </PasukFragment>
    </Perek>
    <Perek id="perek_0:31" index="31" perek="לב">
      <PasukStart id="pasuk_0:31:0" index="0" pasuk="א"/>
      <PasukFragment pasuk_id="pasuk_0:31:0">
        <TextFragment>וַיַּ֣רְא הָעָ֔ם כִּֽי־בֹשֵׁ֥שׁ מֹשֶׁ֖ה לָרֶ֣דֶת מִן־הָהָ֑ר וַיִּקָּהֵ֨ל הָעָ֜ם עַֽל־אַהֲרֹ֗ן וַיֹּֽאמְר֤וּ אֵלָיו֙ ק֣וּם ׀ עֲשֵׂה־לָ֣נוּ אֱלֹהִ֗ים אֲשֶׁ֤ר יֵֽלְכוּ֙ לְפָנֵ֔ינוּ כִּי־זֶ֣ה ׀ מֹשֶׁ֣ה הָאִ֗ישׁ אֲשֶׁ֤ר הֶֽעֱלָ֨נוּ֙ מֵאֶ֣רֶץ מִצְרַ֔יִם לֹ֥א יָדַ֖עְנוּ מֶה־הָ֥יָה לֽוֹ׃</TextFragment>
      </PasukFragment>
      <PasukStart id="pasuk_0:31:1" index="1" pasuk="ב"/>
      <PasukFragment pasuk_id="pasuk_0:31:1">
        <TextFragment>וַיֹּ֤אמֶר אֲלֵהֶם֙ אַֽהֲרֹ֔ן פָּֽרְקוּ֙ נִזְמֵ֣י הַזָּהָ֔ב אֲשֶׁר֙ בְּאָזְנֵ֣י נְשֵׁיכֶ֔ם בְּנֵיכֶ֖ם וּבְנֹֽתֵיכֶ֑ם וְהָבִ֖יאוּ אֵלָֽי׃</TextFragment>
      </PasukFragment>
      <PasukStart id="pasuk_0:31:2" index="2" pasuk="ג"/>
      <PasukFragment pasuk_id="pasuk_0:31:2">
        <TextFragment>וַיִּתְפָּֽרְקוּ֙ כָּל־הָעָ֔ם אֶת־נִזְמֵ֥י הַזָּהָ֖ב אֲשֶׁ֣ר בְּאָזְנֵיהֶ֑ם וַיָּבִ֖יאוּ אֶֽל־אַהֲרֹֽן׃</TextFragment>
      </PasukFragment>
      <PasukStart id="pasuk_0:31:3" index="3" pasuk="ד"/>
      <PasukFragment pasuk_id="pasuk_0:31:3">
        <TextFragment>וַיִּקַּ֣ח מִיָּדָ֗ם וַיָּ֤צַר אֹתוֹ֙ בַּחֶ֔רֶט וַֽיַּעֲשֵׂ֖הוּ עֵ֣גֶל מַסֵּכָ֑ה וַיֹּ֣אמְר֔וּ אֵ֤לֶּה אֱלֹהֶ֨יךָ֙ יִשְׂרָאֵ֔ל אֲשֶׁ֥ר הֶֽעֱל֖וּךָ מֵאֶ֥רֶץ מִצְרָֽיִם׃</TextFragment>
      </PasukFragment>
      <PasukStart id="pasuk_0:31:4" index="4" pasuk="ה"/>
      <PasukFragment pasuk_id="pasuk_0:31:4">
        <TextFragment>וַיַּ֣רְא אַֽהֲרֹ֔ן וַיִּ֥בֶן מִזְבֵּ֖חַ לְפָנָ֑יו וַיִּקְרָ֤א אַֽהֲרֹן֙ וַיֹּאמַ֔ר חַ֥ג לַֽיהוָ֖ה מָחָֽר׃</TextFragment>
      </PasukFragment>
      <PasukStart id="pasuk_0:31:5" index="5" pasuk="ו"/>
      <PasukFragment pasuk_id="pasuk_0:31:5">
        <TextFragment>וַיַּשְׁכִּ֨ימוּ֙ מִֽמָּחֳרָ֔ת וַיַּֽעֲל֣וּ עֹלֹ֔ת וַיַּגִּ֖שׁוּ שְׁלָמִ֑ים וַיֵּ֤שֶׁב הָעָם֙ לֶֽאֱכֹ֣ל וְשָׁת֔וֹ וַיָּקֻ֖מוּ לְצַחֵֽק׃ </TextFragment>
        <Petuha/>
      </PasukFragment>
      <PasukStart id="pasuk_0:31:6" index="6" pasuk="ז"/>
      <PasukFragment pasuk_id="pasuk_0:31:6">
        <TextFragment>וַיְדַבֵּ֥ר יְהוָ֖ה אֶל־מֹשֶׁ֑ה לֶךְ־רֵ֕ד כִּ֚י שִׁחֵ֣ת עַמְּךָ֔ אֲשֶׁ֥ר הֶֽעֱלֵ֖יתָ מֵאֶ֥רֶץ מִצְרָֽיִם׃</TextFragment>
      </PasukFragment>
      <PasukStart id="pasuk_0:31:7" index="7" pasuk="ח"/>
      <PasukFragment pasuk_id="pasuk_0:31:7">
        <TextFragment>סָ֣רוּ מַהֵ֗ר מִן־הַדֶּ֨רֶךְ֙ אֲשֶׁ֣ר צִוִּיתִ֔ם עָשׂ֣וּ לָהֶ֔ם עֵ֖גֶל מַסֵּכָ֑ה וַיִּשְׁתַּֽחֲווּ־לוֹ֙ וַיִּזְבְּחוּ־ל֔וֹ וַיֹּ֣אמְר֔וּ אֵ֤לֶּה אֱלֹהֶ֨יךָ֙ יִשְׂרָאֵ֔ל אֲשֶׁ֥ר הֶֽעֱל֖וּךָ מֵאֶ֥רֶץ מִצְרָֽיִם׃</TextFragment>
      </PasukFragment>
      <PasukStart id="pasuk_0:31:8" index="8" pasuk="ט"/>
      <PasukFragment pasuk_id="pasuk_0:31:8">
        <TextFragment>וַיֹּ֥אמֶר יְהוָ֖ה אֶל־מֹשֶׁ֑ה רָאִ֨יתִי֙ אֶת־הָעָ֣ם הַזֶּ֔ה וְהִנֵּ֥ה עַם־קְשֵׁה־עֹ֖רֶף הֽוּא׃</TextFragment>
      </PasukFragment>
      <PasukStart id="pasuk_0:31:9" index="9" pasuk="י"/>
      <PasukFragment pasuk_id="pasuk_0:31:9">
        <TextFragment>וְעַתָּה֙ הַנִּ֣יחָה לִּ֔י וְיִֽחַר־אַפִּ֥י בָהֶ֖ם וַֽאֲכַלֵּ֑ם וְאֶֽעֱשֶׂ֥ה אֽוֹתְךָ֖ לְג֥וֹי גָּדֽוֹל׃</TextFragment>
      </PasukFragment>
      <PasukStart id="pasuk_0:31:10" index="10" pasuk="יא"/>
      <PasukFragment pasuk_id="pasuk_0:31:10">
        <TextFragment>וַיְחַ֣ל מֹשֶׁ֔ה אֶת־פְּנֵ֖י יְהוָ֣ה אֱלֹהָ֑יו וַיֹּ֗אמֶר לָמָ֤ה יְהוָה֙ יֶֽחֱרֶ֤ה אַפְּךָ֙ בְּעַמֶּ֔ךָ אֲשֶׁ֤ר הוֹצֵ֨אתָ֙ מֵאֶ֣רֶץ מִצְרַ֔יִם בְּכֹ֥חַ גָּד֖וֹל וּבְיָ֥ד חֲזָקָֽה׃</TextFragment>
      </PasukFragment>
      <PasukStart id="pasuk_0:31:11" index="11" pasuk="יב"/>
      <PasukFragment pasuk_id="pasuk_0:31:11">
        <TextFragment>לָמָּה֩ יֹֽאמְר֨וּ מִצְרַ֜יִם לֵאמֹ֗ר בְּרָעָ֤ה הֽוֹצִיאָם֙ לַֽהֲרֹ֤ג אֹתָם֙ בֶּֽהָרִ֔ים וּ֨לְכַלֹּתָ֔ם מֵעַ֖ל פְּנֵ֣י הָֽאֲדָמָ֑ה שׁ֚וּב מֵֽחֲר֣וֹן אַפֶּ֔ךָ וְהִנָּחֵ֥ם עַל־הָֽרָעָ֖ה לְעַמֶּֽךָ׃</TextFragment>
      </PasukFragment>
      <PasukStart id="pasuk_0:31:12" index="12" pasuk="יג"/>
      <PasukFragment pasuk_id="pasuk_0:31:12">
        <TextFragment>זְכֹ֡ר לְאַבְרָהָם֩ לְיִצְחָ֨ק וּלְיִשְׂרָאֵ֜ל עֲבָדֶ֗יךָ אֲשֶׁ֨ר נִשְׁבַּ֣עְתָּ לָהֶם֮ בָּךְ֒ וַתְּדַבֵּ֣ר אֲלֵהֶ֔ם אַרְבֶּה֙ אֶֽת־זַרְעֲכֶ֔ם כְּכֽוֹכְבֵ֖י הַשָּׁמָ֑יִם וְכָל־הָאָ֨רֶץ הַזֹּ֜את אֲשֶׁ֣ר אָמַ֗רְתִּי אֶתֵּן֙ לְזַרְעֲכֶ֔ם וְנָֽחֲל֖וּ לְעֹלָֽם׃</TextFragment>
      </PasukFragment>
      <PasukStart id="pasuk_0:31:13" index="13" pasuk="יד"/>
      <PasukFragment pasuk_id="pasuk_0:31:13">
        <TextFragment>וַיִּנָּ֖חֶם יְהוָ֑ה עַל־הָ֣רָעָ֔ה אֲשֶׁ֥ר דִּבֶּ֖ר לַֽעֲשׂ֥וֹת לְעַמּֽוֹ׃ </TextFragment>
        <Petuha/>
      </PasukFragment>
      <PasukStart id="pasuk_0:31:14" index="14" pasuk="טו"/>
      <PasukFragment pasuk_id="pasuk_0:31:14">
        <TextFragment>וַיִּ֜פֶן וַיֵּ֤רֶד מֹשֶׁה֙ מִן־הָהָ֔ר וּשְׁנֵ֛י לֻחֹ֥ת הָֽעֵדֻ֖ת בְּיָד֑וֹ לֻחֹ֗ת כְּתֻבִים֙ מִשְּׁנֵ֣י עֶבְרֵיהֶ֔ם מִזֶּ֥ה וּמִזֶּ֖ה הֵ֥ם כְּתֻבִֽים׃</TextFragment>
      </PasukFragment>
      <PasukStart id="pasuk_0:31:15" index="15" pasuk="טז"/>
      <PasukFragment pasuk_id="pasuk_0:31:15">
        <TextFragment>וְהַ֨לֻּחֹ֔ת מַֽעֲשֵׂ֥ה אֱלֹהִ֖ים הֵ֑מָּה וְהַמִּכְתָּ֗ב מִכְתַּ֤ב אֱלֹהִים֙ ה֔וּא חָר֖וּת עַל־הַלֻּחֹֽת׃</TextFragment>
      </PasukFragment>
      <PasukStart id="pasuk_0:31:16" index="16" pasuk="יז"/>
      <PasukFragment pasuk_id="pasuk_0:31:16">
        <TextFragment>וַיִּשְׁמַ֧ע יְהוֹשֻׁ֛עַ אֶת־ק֥וֹל הָעָ֖ם בְּרֵעֹ֑ה וַיֹּ֨אמֶר֙ אֶל־מֹשֶׁ֔ה ק֥וֹל מִלְחָמָ֖ה בַּֽמַּחֲנֶה׃</TextFragment>
      </PasukFragment>
      <PasukStart id="pasuk_0:31:17" index="17" pasuk="יח"/>
      <PasukFragment pasuk_id="pasuk_0:31:17">
        <TextFragment>וַיֹּ֗אמֶר אֵ֥ין קוֹל֙ עֲנ֣וֹת גְּבוּרָ֔ה וְאֵ֥ין ק֖וֹל עֲנ֣וֹת חֲלוּשָׁ֑ה ק֣וֹל עַנּ֔וֹת אָֽנֹכִ֖י שֹׁמֵֽעַ׃</TextFragment>
      </PasukFragment>
      <PasukStart id="pasuk_0:31:18" index="18" pasuk="יט"/>
      <PasukFragment pasuk_id="pasuk_0:31:18">
        <TextFragment>וַֽיְהִ֗י כַּֽאֲשֶׁ֤ר קָרַב֙ אֶל־הַֽמַּחֲנֶ֔ה וַיַּ֥רְא אֶת־הָעֵ֖גֶל וּמְחֹלֹ֑ת וַיִּֽחַר־אַ֣ף מֹשֶׁ֗ה וַיַּשְׁלֵ֤ךְ מִיָּדָו֙ אֶת־הַלֻּחֹ֔ת וַיְשַׁבֵּ֥ר אֹתָ֖ם תַּ֥חַת הָהָֽר׃</TextFragment>
      </PasukFragment>
      <PasukStart id="pasuk_0:31:19" index="19" pasuk="כ"/>
      <PasukFragment pasuk_id="pasuk_0:31:19">
        <TextFragment>וַיִּקַּ֞ח אֶת־הָעֵ֨גֶל אֲשֶׁ֤ר עָשׂוּ֙ וַיִּשְׂרֹ֣ף בָּאֵ֔שׁ וַיִּטְחַ֖ן עַ֣ד אֲשֶׁר־דָּ֑ק וַיִּ֨זֶר֙ עַל־פְּנֵ֣י הַמַּ֔יִם וַיַּ֖שְׁקְ אֶת־בְּנֵ֥י יִשְׂרָאֵֽל׃</TextFragment>
      </PasukFragment>
      <PasukStart id="pasuk_0:31:20" index="20" pasuk="כא"/>
      <PasukFragment pasuk_id="pasuk_0:31:20">
        <TextFragment>וַיֹּ֤אמֶר מֹשֶׁה֙ אֶֽל־אַהֲרֹ֔ן מֶֽה־עָשָׂ֥ה לְךָ֖ הָעָ֣ם הַזֶּ֑ה כִּֽי־הֵבֵ֥אתָ עָלָ֖יו חֲטָאָ֥ה גְדֹלָֽה׃</TextFragment>
      </PasukFragment>
      <PasukStart id="pasuk_0:31:21" index="21" pasuk="כב"/>
      <PasukFragment pasuk_id="pasuk_0:31:21">
        <TextFragment>וַיֹּ֣אמֶר אַֽהֲרֹ֔ן אַל־יִ֥חַר אַ֖ף אֲדֹנִ֑י אַתָּה֙ יָדַ֣עְתָּ אֶת־הָעָ֔ם כִּ֥י בְרָ֖ע הֽוּא׃</TextFragment>
      </PasukFragment>
      <PasukStart id="pasuk_0:31:22" index="22" pasuk="כג"/>
      <PasukFragment pasuk_id="pasuk_0:31:22">
        <TextFragment>וַיֹּ֣אמְרוּ לִ֔י עֲשֵׂה־לָ֣נוּ אֱלֹהִ֔ים אֲשֶׁ֥ר יֵֽלְכ֖וּ לְפָנֵ֑ינוּ כִּי־זֶ֣ה ׀ מֹשֶׁ֣ה הָאִ֗ישׁ אֲשֶׁ֤ר הֶֽעֱלָ֨נוּ֙ מֵאֶ֣רֶץ מִצְרַ֔יִם לֹ֥א יָדַ֖עְנוּ מֶה־הָ֥יָה לֽוֹ׃</TextFragment>
      </PasukFragment>
      <PasukStart id="pasuk_0:31:23" index="23" pasuk="כד"/>
      <PasukFragment pasuk_id="pasuk_0:31:23">
        <TextFragment>וָֽאֹמַ֤ר לָהֶם֙ לְמִ֣י זָהָ֔ב הִתְפָּרָ֖קוּ וַיִּתְּנוּ־לִ֑י וָֽאַשְׁלִכֵ֣הוּ בָאֵ֔שׁ וַיֵּצֵ֖א הָעֵ֥גֶל הַזֶּֽה׃</TextFragment>
      </PasukFragment>
      <PasukStart id="pasuk_0:31:24" index="24" pasuk="כה"/>
      <PasukFragment pasuk_id="pasuk_0:31:24">
        <TextFragment>וַיַּ֤רְא מֹשֶׁה֙ אֶת־הָעָ֔ם כִּ֥י פָרֻ֖עַ ה֑וּא כִּֽי־פְרָעֹ֣ה אַֽהֲרֹ֔ן לְשִׁמְצָ֖ה בְּקָֽמֵיהֶֽם׃</TextFragment>
      </PasukFragment>
      <PasukStart id="pasuk_0:31:25" index="25" pasuk="כו"/>
      <PasukFragment pasuk_id="pasuk_0:31:25">
        <TextFragment>וַיַּֽעֲמֹ֤ד מֹשֶׁה֙ בְּשַׁ֣עַר הַֽמַּחֲנֶ֔ה וַיֹּ֕אמֶר מִ֥י לַֽיהוָ֖ה אֵלָ֑י וַיֵּאָֽסְפ֥וּ אֵלָ֖יו כָּל־בְּנֵ֥י לֵוִֽי׃</TextFragment>
      </PasukFragment>
      <PasukStart id="pasuk_0:31:26" index="26" pasuk="כז"/>
      <PasukFragment pasuk_id="pasuk_0:31:26">
        <TextFragment>וַיֹּ֣אמֶר לָהֶ֗ם כֹּֽה־אָמַ֤ר יְהוָה֙ אֱלֹהֵ֣י יִשְׂרָאֵ֔ל שִׂ֥ימוּ אִישׁ־חַרְבּ֖וֹ עַל־יְרֵכ֑וֹ עִבְר֨וּ וָשׁ֜וּבוּ מִשַּׁ֤עַר לָשַׁ֨עַר֙ בַּֽמַּחֲנֶ֔ה וְהִרְג֧וּ אִֽישׁ־אֶת־אָחִ֛יו וְאִ֥ישׁ אֶת־רֵעֵ֖הוּ וְאִ֥ישׁ אֶת־קְרֹבֽוֹ׃</TextFragment>
      </PasukFragment>
      <PasukStart id="pasuk_0:31:27" index="27" pasuk="כח"/>
      <PasukFragment pasuk_id="pasuk_0:31:27">
        <TextFragment>וַיַּֽעֲשׂ֥וּ בְנֵֽי־לֵוִ֖י כִּדְבַ֣ר מֹשֶׁ֑ה וַיִּפֹּ֤ל מִן־הָעָם֙ בַּיּ֣וֹם הַה֔וּא כִּשְׁלֹ֥שֶׁת אַלְפֵ֖י אִֽישׁ׃</TextFragment>
      </PasukFragment>
      <PasukStart id="pasuk_0:31:28" index="28" pasuk="כט"/>
      <PasukFragment pasuk_id="pasuk_0:31:28">
        <TextFragment>וַיֹּ֣אמֶר מֹשֶׁ֗ה מִלְא֨וּ יֶדְכֶ֤ם הַיּוֹם֙ לַֽיהוָ֔ה כִּ֛י אִ֥ישׁ בִּבְנ֖וֹ וּבְאָחִ֑יו וְלָתֵ֧ת עֲלֵיכֶ֛ם הַיּ֖וֹם בְּרָכָֽה׃</TextFragment>
      </PasukFragment>
      <PasukStart id="pasuk_0:31:29" index="29" pasuk="ל"/>
      <PasukFragment pasuk_id="pasuk_0:31:29">
        <TextFragment>וַֽיְהִי֙ מִֽמָּחֳרָ֔ת וַיֹּ֤אמֶר מֹשֶׁה֙ אֶל־הָעָ֔ם אַתֶּ֥ם חֲטָאתֶ֖ם חֲטָאָ֣ה גְדֹלָ֑ה וְעַתָּה֙ אֶֽעֱלֶ֣ה אֶל־יְהוָ֔ה אוּלַ֥י אֲכַפְּרָ֖ה בְּעַ֥ד חַטַּאתְכֶֽם׃</TextFragment>
      </PasukFragment>
      <PasukStart id="pasuk_0:31:30" index="30" pasuk="לא"/>
      <PasukFragment pasuk_id="pasuk_0:31:30">
        <TextFragment>וַיָּ֧שָׁב מֹשֶׁ֛ה אֶל־יְהוָ֖ה וַיֹּאמַ֑ר אָ֣נָּ֗א חָטָ֞א הָעָ֤ם הַזֶּה֙ חֲטָאָ֣ה גְדֹלָ֔ה וַיַּֽעֲשׂ֥וּ לָהֶ֖ם אֱלֹהֵ֥י זָהָֽב׃</TextFragment>
      </PasukFragment>
      <PasukStart id="pasuk_0:31:31" index="31" pasuk="לב"/>
      <PasukFragment pasuk_id="pasuk_0:31:31">
        <TextFragment>וְעַתָּ֖ה אִם־תִּשָּׂ֣א חַטָּאתָ֑ם וְאִם־אַ֕יִן מְחֵ֣נִי נָ֔א מִֽסִּפְרְךָ֖ אֲשֶׁ֥ר כָּתָֽבְתָּ׃</TextFragment>
      </PasukFragment>
      <PasukStart id="pasuk_0:31:32" index="32" pasuk="לג"/>
      <PasukFragment pasuk_id="pasuk_0:31:32">
        <TextFragment>וַיֹּ֥אמֶר יְהוָ֖ה אֶל־מֹשֶׁ֑ה מִ֚י אֲשֶׁ֣ר חָֽטָא־לִ֔י אֶמְחֶ֖נּוּ מִסִּפְרִֽי׃</TextFragment>
      </PasukFragment>
      <PasukStart id="pasuk_0:31:33" index="33" pasuk="לד"/>
      <PasukFragment pasuk_id="pasuk_0:31:33">
        <TextFragment>וְעַתָּ֞ה לֵ֣ךְ ׀ נְחֵ֣ה אֶת־הָעָ֗ם אֶ֤ל אֲשֶׁר־דִּבַּ֨רְתִּי֙ לָ֔ךְ הִנֵּ֥ה מַלְאָכִ֖י יֵלֵ֣ךְ לְפָנֶ֑יךָ וּבְי֣וֹם פָּקְדִ֔י וּפָֽקַדְתִּ֥י עֲלֵהֶ֖ם חַטָּאתָֽם׃</TextFragment>
      </PasukFragment>
      <PasukStart id="pasuk_0:31:34" index="34" pasuk="לה"/>
      <PasukFragment pasuk_id="pasuk_0:31:34">
        <TextFragment>וַיִּגֹּ֥ף יְהוָ֖ה אֶת־הָעָ֑ם עַ֚ל אֲשֶׁ֣ר עָשׂ֣וּ אֶת־הָעֵ֔גֶל אֲשֶׁ֥ר עָשָׂ֖ה אַֽהֲרֹֽן׃ </TextFragment>
        <Setumah/>
      </PasukFragment>
    </Perek>
    <Perek id="perek_0:32" index="32" perek="לג">
      <PasukStart id="pasuk_0:32:0" index="0" pasuk="א"/>
      <PasukFragment pasuk_id="pasuk_0:32:0">
        <TextFragment>וַיְדַבֵּ֨ר יְהוָ֤ה אֶל־מֹשֶׁה֙ לֵ֣ךְ עֲלֵ֣ה מִזֶּ֔ה אַתָּ֣ה וְהָעָ֔ם אֲשֶׁ֥ר הֶֽעֱלִ֖יתָ מֵאֶ֣רֶץ מִצְרָ֑יִם אֶל־הָאָ֗רֶץ אֲשֶׁ֣ר נִ֠שְׁבַּעְתִּי לְאַבְרָהָ֨ם לְיִצְחָ֤ק וּֽלְיַעֲקֹב֙ לֵאמֹ֔ר לְזַרְעֲךָ֖ אֶתְּנֶֽנָּה׃</TextFragment>
      </PasukFragment>
      <PasukStart id="pasuk_0:32:1" index="1" pasuk="ב"/>
      <PasukFragment pasuk_id="pasuk_0:32:1">
        <TextFragment>וְשָֽׁלַחְתִּ֥י לְפָנֶ֖יךָ מַלְאָ֑ךְ וְגֵֽרַשְׁתִּ֗י אֶת־הַֽכְּנַעֲנִי֙ הָֽאֱמֹרִ֔י וְהַֽחִתִּי֙ וְהַפְּרִזִּ֔י הַֽחִוִּ֖י וְהַיְבוּסִֽי׃</TextFragment>
      </PasukFragment>
      <PasukStart id="pasuk_0:32:2" index="2" pasuk="ג"/>
      <PasukFragment pasuk_id="pasuk_0:32:2">
        <TextFragment>אֶל־אֶ֛רֶץ זָבַ֥ת חָלָ֖ב וּדְבָ֑שׁ כִּי֩ לֹ֨א אֶֽעֱלֶ֜ה בְּקִרְבְּךָ֗ כִּ֤י עַם־קְשֵׁה־עֹ֨רֶף֙ אַ֔תָּה פֶּן־אֲכֶלְךָ֖ בַּדָּֽרֶךְ׃</TextFragment>
      </PasukFragment>
      <PasukStart id="pasuk_0:32:3" index="3" pasuk="ד"/>
      <PasukFragment pasuk_id="pasuk_0:32:3">
        <TextFragment>וַיִּשְׁמַ֣ע הָעָ֗ם אֶת־הַדָּבָ֥ר הָרָ֛ע הַזֶּ֖ה וַיִּתְאַבָּ֑לוּ וְלֹא־שָׁ֛תוּ אִ֥ישׁ עֶדְי֖וֹ עָלָֽיו׃</TextFragment>
      </PasukFragment>
      <PasukStart id="pasuk_0:32:4" index="4" pasuk="ה"/>
      <PasukFragment pasuk_id="pasuk_0:32:4">
        <TextFragment>וַיֹּ֨אמֶר יְהוָ֜ה אֶל־מֹשֶׁ֗ה אֱמֹ֤ר אֶל־בְּנֵֽי־יִשְׂרָאֵל֙ אַתֶּ֣ם עַם־קְשֵׁה־עֹ֔רֶף רֶ֧גַע אֶחָ֛ד אֶֽעֱלֶ֥ה בְקִרְבְּךָ֖ וְכִלִּיתִ֑יךָ וְעַתָּ֗ה הוֹרֵ֤ד עֶדְיְךָ֙ מֵֽעָלֶ֔יךָ וְאֵֽדְעָ֖ה מָ֥ה אֶֽעֱשֶׂה־לָּֽךְ׃</TextFragment>
      </PasukFragment>
      <PasukStart id="pasuk_0:32:5" index="5" pasuk="ו"/>
      <PasukFragment pasuk_id="pasuk_0:32:5">
        <TextFragment>וַיִּֽתְנַצְּל֧וּ בְנֵֽי־יִשְׂרָאֵ֛ל אֶת־עֶדְיָ֖ם מֵהַ֥ר חוֹרֵֽב׃</TextFragment>
      </PasukFragment>
      <PasukStart id="pasuk_0:32:6" index="6" pasuk="ז"/>
      <PasukFragment pasuk_id="pasuk_0:32:6">
        <TextFragment>וּמֹשֶׁה֩ יִקַּ֨ח אֶת־הָאֹ֜הֶל וְנָֽטָה־ל֣וֹ ׀ מִח֣וּץ לַֽמַּחֲנֶ֗ה הַרְחֵק֙ מִן־הַֽמַּחֲנֶ֔ה וְקָ֥רָא ל֖וֹ אֹ֣הֶל מוֹעֵ֑ד וְהָיָה֙ כָּל־מְבַקֵּ֣שׁ יְהוָ֔ה יֵצֵא֙ אֶל־אֹ֣הֶל מוֹעֵ֔ד אֲשֶׁ֖ר מִח֥וּץ לַֽמַּחֲנֶֽה׃</TextFragment>
      </PasukFragment>
      <PasukStart id="pasuk_0:32:7" index="7" pasuk="ח"/>
      <PasukFragment pasuk_id="pasuk_0:32:7">
        <TextFragment>וְהָיָ֗ה כְּצֵ֤את מֹשֶׁה֙ אֶל־הָאֹ֔הֶל יָק֨וּמוּ֙ כָּל־הָעָ֔ם וְנִ֨צְּב֔וּ אִ֖ישׁ פֶּ֣תַח אָֽהֳל֑וֹ וְהִבִּ֨יטוּ֙ אַֽחֲרֵ֣י מֹשֶׁ֔ה עַד־בֹּא֖וֹ הָאֹֽהֱלָה׃</TextFragment>
      </PasukFragment>
      <PasukStart id="pasuk_0:32:8" index="8" pasuk="ט"/>
      <PasukFragment pasuk_id="pasuk_0:32:8">
        <TextFragment>וְהָיָ֗ה כְּבֹ֤א מֹשֶׁה֙ הָאֹ֔הֱלָה יֵרֵד֙ עַמּ֣וּד הֶֽעָנָ֔ן וְעָמַ֖ד פֶּ֣תַח הָאֹ֑הֶל וְדִבֶּ֖ר עִם־מֹשֶֽׁה׃</TextFragment>
      </PasukFragment>
      <PasukStart id="pasuk_0:32:9" index="9" pasuk="י"/>
      <PasukFragment pasuk_id="pasuk_0:32:9">
        <TextFragment>וְרָאָ֤ה כָל־הָעָם֙ אֶת־עַמּ֣וּד הֶֽעָנָ֔ן עֹמֵ֖ד פֶּ֣תַח הָאֹ֑הֶל וְקָ֤ם כָּל־הָעָם֙ וְהִֽשְׁתַּחֲו֔וּ אִ֖ישׁ פֶּ֥תַח אָֽהֳלֽוֹ׃</TextFragment>
      </PasukFragment>
      <PasukStart id="pasuk_0:32:10" index="10" pasuk="יא"/>
      <PasukFragment pasuk_id="pasuk_0:32:10">
        <TextFragment>וְדִבֶּ֨ר יְהוָ֤ה אֶל־מֹשֶׁה֙ פָּנִ֣ים אֶל־פָּנִ֔ים כַּֽאֲשֶׁ֛ר יְדַבֵּ֥ר אִ֖ישׁ אֶל־רֵעֵ֑הוּ וְשָׁב֙ אֶל־הַֽמַּחֲנֶ֔ה וּמְשָׁ֨רְת֜וֹ יְהוֹשֻׁ֤עַ בִּן־נוּן֙ נַ֔עַר לֹ֥א יָמִ֖ישׁ מִתּ֥וֹךְ הָאֹֽהֶל׃ </TextFragment>
        <Petuha/>
      </PasukFragment>
      <PasukStart id="pasuk_0:32:11" index="11" pasuk="יב"/>
      <PasukFragment pasuk_id="pasuk_0:32:11">
        <TextFragment>וַיֹּ֨אמֶר מֹשֶׁ֜ה אֶל־יְהוָ֗ה רְ֠אֵה אַתָּ֞ה אֹמֵ֤ר אֵלַי֙ הַ֚עַל אֶת־הָעָ֣ם הַזֶּ֔ה וְאַתָּה֙ לֹ֣א הֽוֹדַעְתַּ֔נִי אֵ֥ת אֲשֶׁר־תִּשְׁלַ֖ח עִמִּ֑י וְאַתָּ֤ה אָמַ֨רְתָּ֙ יְדַעְתִּ֣יךָֽ בְשֵׁ֔ם וְגַם־מָצָ֥אתָ חֵ֖ן בְּעֵינָֽי׃</TextFragment>
      </PasukFragment>
      <PasukStart id="pasuk_0:32:12" index="12" pasuk="יג"/>
      <PasukFragment pasuk_id="pasuk_0:32:12">
        <TextFragment>וְעַתָּ֡ה אִם־נָא֩ מָצָ֨אתִי חֵ֜ן בְּעֵינֶ֗יךָ הֽוֹדִעֵ֤נִי נָא֙ אֶת־דְּרָכֶ֔ךָ וְאֵדָ֣עֲךָ֔ לְמַ֥עַן אֶמְצָא־חֵ֖ן בְּעֵינֶ֑יךָ וּרְאֵ֕ה כִּ֥י עַמְּךָ֖ הַגּ֥וֹי הַזֶּֽה׃</TextFragment>
      </PasukFragment>
      <PasukStart id="pasuk_0:32:13" index="13" pasuk="יד"/>
      <PasukFragment pasuk_id="pasuk_0:32:13">
        <TextFragment>וַיֹּאמַ֑ר פָּנַ֥י יֵלֵ֖כוּ וַֽהֲנִחֹ֥תִי לָֽךְ׃</TextFragment>
      </PasukFragment>
      <PasukStart id="pasuk_0:32:14" index="14" pasuk="טו"/>
      <PasukFragment pasuk_id="pasuk_0:32:14">
        <TextFragment>וַיֹּ֖אמֶר אֵלָ֑יו אִם־אֵ֤ין פָּנֶ֨יךָ֙ הֹֽלְכִ֔ים אַֽל־תַּעֲלֵ֖נוּ מִזֶּֽה׃</TextFragment>
      </PasukFragment>
      <PasukStart id="pasuk_0:32:15" index="15" pasuk="טז"/>
      <PasukFragment pasuk_id="pasuk_0:32:15">
        <TextFragment>וּבַמֶּ֣ה ׀ יִוָּדַ֣ע אֵפ֗וֹא כִּֽי־מָצָ֨אתִי חֵ֤ן בְּעֵינֶ֨יךָ֙ אֲנִ֣י וְעַמֶּ֔ךָ הֲל֖וֹא בְּלֶכְתְּךָ֣ עִמָּ֑נוּ וְנִפְלִ֨ינוּ֙ אֲנִ֣י וְעַמְּךָ֔ מִכָּ֨ל־הָעָ֔ם אֲשֶׁ֖ר עַל־פְּנֵ֥י הָֽאֲדָמָֽה׃ </TextFragment>
        <Petuha/>
      </PasukFragment>
      <PasukStart id="pasuk_0:32:16" index="16" pasuk="יז"/>
      <PasukFragment pasuk_id="pasuk_0:32:16">
        <TextFragment>וַיֹּ֤אמֶר יְהוָה֙ אֶל־מֹשֶׁ֔ה גַּ֣ם אֶת־הַדָּבָ֥ר הַזֶּ֛ה אֲשֶׁ֥ר דִּבַּ֖רְתָּ אֶֽעֱשֶׂ֑ה כִּֽי־מָצָ֤אתָ חֵן֙ בְּעֵינַ֔י וָאֵדָֽעֲךָ֖ בְּשֵֽׁם׃</TextFragment>
      </PasukFragment>
      <PasukStart id="pasuk_0:32:17" index="17" pasuk="יח"/>
      <PasukFragment pasuk_id="pasuk_0:32:17">
        <TextFragment>וַיֹּאמַ֑ר הַרְאֵ֥נִי נָ֖א אֶת־כְּבֹדֶֽךָ׃</TextFragment>
      </PasukFragment>
      <PasukStart id="pasuk_0:32:18" index="18" pasuk="יט"/>
      <PasukFragment pasuk_id="pasuk_0:32:18">
        <TextFragment>וַיֹּ֗אמֶר אֲנִ֨י אַֽעֲבִ֤יר כָּל־טוּבִי֙ עַל־פָּנֶ֔יךָ וְקָרָ֧אתִֽי בְשֵׁ֛ם יְהוָ֖ה לְפָנֶ֑יךָ וְחַנֹּתִי֙ אֶת־אֲשֶׁ֣ר אָחֹ֔ן וְרִֽחַמְתִּ֖י אֶת־אֲשֶׁ֥ר אֲרַחֵֽם׃</TextFragment>
      </PasukFragment>
      <PasukStart id="pasuk_0:32:19" index="19" pasuk="כ"/>
      <PasukFragment pasuk_id="pasuk_0:32:19">
        <TextFragment>וַיֹּ֕אמֶר לֹ֥א תוּכַ֖ל לִרְאֹ֣ת אֶת־פָּנָ֑י כִּ֛י לֹֽא־יִרְאַ֥נִי הָֽאָדָ֖ם וָחָֽי׃</TextFragment>
      </PasukFragment>
      <PasukStart id="pasuk_0:32:20" index="20" pasuk="כא"/>
      <PasukFragment pasuk_id="pasuk_0:32:20">
        <TextFragment>וַיֹּ֣אמֶר יְהוָ֔ה הִנֵּ֥ה מָק֖וֹם אִתִּ֑י וְנִצַּבְתָּ֖ עַל־הַצּֽוּר׃</TextFragment>
      </PasukFragment>
      <PasukStart id="pasuk_0:32:21" index="21" pasuk="כב"/>
      <PasukFragment pasuk_id="pasuk_0:32:21">
        <TextFragment>וְהָיָה֙ בַּֽעֲבֹ֣ר כְּבֹדִ֔י וְשַׂמְתִּ֖יךָ בְּנִקְרַ֣ת הַצּ֑וּר וְשַׂכֹּתִ֥י כַפִּ֛י עָלֶ֖יךָ עַד־עָבְרִֽי׃</TextFragment>
      </PasukFragment>
      <PasukStart id="pasuk_0:32:22" index="22" pasuk="כג"/>
      <PasukFragment pasuk_id="pasuk_0:32:22">
        <TextFragment>וַהֲסִֽרֹתִי֙ אֶת־כַּפִּ֔י וְרָאִ֖יתָ אֶת־אֲחֹרָ֑י וּפָנַ֖י לֹ֥א יֵֽרָאֽוּ׃ </TextFragment>
        <Petuha/>
      </PasukFragment>
    </Perek>
    <Perek id="perek_0:33" index="33" perek="לד">
      <PasukStart id="pasuk_0:33:0" index="0" pasuk="א"/>
      <PasukFragment pasuk_id="pasuk_0:33:0">
        <TextFragment>וַיֹּ֤אמֶר יְהוָה֙ אֶל־מֹשֶׁ֔ה פְּסָל־לְךָ֛ שְׁנֵֽי־לֻחֹ֥ת אֲבָנִ֖ים כָּרִֽאשֹׁנִ֑ים וְכָֽתַבְתִּי֙ עַל־הַלֻּחֹ֔ת אֶ֨ת־הַדְּבָרִ֔ים אֲשֶׁ֥ר הָי֛וּ עַל־הַלֻּחֹ֥ת הָרִֽאשֹׁנִ֖ים אֲשֶׁ֥ר שִׁבַּֽרְתָּ׃</TextFragment>
      </PasukFragment>
      <PasukStart id="pasuk_0:33:1" index="1" pasuk="ב"/>
      <PasukFragment pasuk_id="pasuk_0:33:1">
        <TextFragment>וֶֽהְיֵ֥ה נָכ֖וֹן לַבֹּ֑קֶר וְעָלִ֤יתָ בַבֹּ֨קֶר֙ אֶל־הַ֣ר סִינַ֔י וְנִצַּבְתָּ֥ לִ֛י שָׁ֖ם עַל־רֹ֥אשׁ הָהָֽר׃</TextFragment>
      </PasukFragment>
      <PasukStart id="pasuk_0:33:2" index="2" pasuk="ג"/>
      <PasukFragment pasuk_id="pasuk_0:33:2">
        <TextFragment>וְאִישׁ֙ לֹֽא־יַעֲלֶ֣ה עִמָּ֔ךְ וְגַם־אִ֥ישׁ אַל־יֵרָ֖א בְּכָל־הָהָ֑ר גַּם־הַצֹּ֤אן וְהַבָּקָר֙ אַל־יִרְע֔וּ אֶל־מ֖וּל הָהָ֥ר הַהֽוּא׃</TextFragment>
      </PasukFragment>
      <PasukStart id="pasuk_0:33:3" index="3" pasuk="ד"/>
      <PasukFragment pasuk_id="pasuk_0:33:3">
        <TextFragment>וַיִּפְסֹ֡ל שְׁנֵֽי־לֻחֹ֨ת אֲבָנִ֜ים כָּרִֽאשֹׁנִ֗ים וַיַּשְׁכֵּ֨ם מֹשֶׁ֤ה בַבֹּ֨קֶר֙ וַיַּ֨עַל֙ אֶל־הַ֣ר סִינַ֔י כַּֽאֲשֶׁ֛ר צִוָּ֥ה יְהוָ֖ה אֹת֑וֹ וַיִּקַּ֣ח בְּיָד֔וֹ שְׁנֵ֖י לֻחֹ֥ת אֲבָנִֽים׃</TextFragment>
      </PasukFragment>
      <PasukStart id="pasuk_0:33:4" index="4" pasuk="ה"/>
      <PasukFragment pasuk_id="pasuk_0:33:4">
        <TextFragment>וַיֵּ֤רֶד יְהוָה֙ בֶּֽעָנָ֔ן וַיִּתְיַצֵּ֥ב עִמּ֖וֹ שָׁ֑ם וַיִּקְרָ֥א בְשֵׁ֖ם יְהוָֽה׃</TextFragment>
      </PasukFragment>
      <PasukStart id="pasuk_0:33:5" index="5" pasuk="ו"/>
      <PasukFragment pasuk_id="pasuk_0:33:5">
        <TextFragment>וַיַּֽעֲבֹ֨ר יְהוָ֥ה ׀ עַל־פָּנָיו֮ וַיִּקְרָא֒ יְהוָ֣ה ׀ יְהוָ֔ה אֵ֥ל רַח֖וּם וְחַנּ֑וּן אֶ֥רֶךְ אַפַּ֖יִם וְרַב־חֶ֥סֶד וֶֽאֱמֶֽת׃</TextFragment>
      </PasukFragment>
      <PasukStart id="pasuk_0:33:6" index="6" pasuk="ז"/>
      <PasukFragment pasuk_id="pasuk_0:33:6">
        <Big>נֹ</Big>
        <TextFragment>צֵ֥ר חֶ֨סֶד֙ לָֽאֲלָפִ֔ים נֹשֵׂ֥א עָו֛‍ֹן וָפֶ֖שַׁע וְחַטָּאָ֑ה וְנַקֵּה֙ לֹ֣א יְנַקֶּ֔ה פֹּקֵ֣ד ׀ עֲו֣‍ֹן אָב֗וֹת עַל־בָּנִים֙ וְעַל־בְּנֵ֣י בָנִ֔ים עַל־שִׁלֵּשִׁ֖ים וְעַל־רִבֵּעִֽים׃</TextFragment>
      </PasukFragment>
      <PasukStart id="pasuk_0:33:7" index="7" pasuk="ח"/>
      <PasukFragment pasuk_id="pasuk_0:33:7">
        <TextFragment>וַיְמַהֵ֖ר מֹשֶׁ֑ה וַיִּקֹּ֥ד אַ֖רְצָה וַיִּשְׁתָּֽחוּ׃</TextFragment>
      </PasukFragment>
      <PasukStart id="pasuk_0:33:8" index="8" pasuk="ט"/>
      <PasukFragment pasuk_id="pasuk_0:33:8">
        <TextFragment>וַיֹּ֡אמֶר אִם־נָא֩ מָצָ֨אתִי חֵ֤ן בְּעֵינֶ֨יךָ֙ אֲדֹנָ֔י יֵֽלֶךְ־נָ֥א אֲדֹנָ֖י בְּקִרְבֵּ֑נוּ כִּ֤י עַם־קְשֵׁה־עֹ֨רֶף֙ ה֔וּא וְסָֽלַחְתָּ֛ לַֽעֲו‍ֹנֵ֥נוּ וּלְחַטָּאתֵ֖נוּ וּנְחַלְתָּֽנוּ׃</TextFragment>
      </PasukFragment>
      <PasukStart id="pasuk_0:33:9" index="9" pasuk="י"/>
      <PasukFragment pasuk_id="pasuk_0:33:9">
        <TextFragment>וַיֹּ֗אמֶר הִנֵּ֣ה אָֽנֹכִי֮ כֹּרֵ֣ת בְּרִית֒ נֶ֤גֶד כָּֽל־עַמְּךָ֙ אֶֽעֱשֶׂ֣ה נִפְלָאֹ֔ת אֲשֶׁ֛ר לֹֽא־נִבְרְא֥וּ בְכָל־הָאָ֖רֶץ וּבְכָל־הַגּוֹיִ֑ם וְרָאָ֣ה כָל־הָ֠עָם אֲשֶׁר־אַתָּ֨ה בְקִרְבּ֜וֹ אֶת־מַֽעֲשֵׂ֤ה יְהוָה֙ כִּֽי־נוֹרָ֣א ה֔וּא אֲשֶׁ֥ר אֲנִ֖י עֹשֶׂ֥ה עִמָּֽךְ׃</TextFragment>
      </PasukFragment>
      <PasukStart id="pasuk_0:33:10" index="10" pasuk="יא"/>
      <PasukFragment pasuk_id="pasuk_0:33:10">
        <TextFragment>שְׁמָ֨ר־לְךָ֔ אֵ֛ת אֲשֶׁ֥ר אָֽנֹכִ֖י מְצַוְּךָ֣ הַיּ֑וֹם הִנְנִ֧י גֹרֵ֣שׁ מִפָּנֶ֗יךָ אֶת־הָֽאֱמֹרִי֙ וְהַֽכְּנַעֲנִ֔י וְהַֽחִתִּי֙ וְהַפְּרִזִּ֔י וְהַֽחִוִּ֖י וְהַיְבוּסִֽי׃</TextFragment>
      </PasukFragment>
      <PasukStart id="pasuk_0:33:11" index="11" pasuk="יב"/>
      <PasukFragment pasuk_id="pasuk_0:33:11">
        <TextFragment>הִשָּׁ֣מֶר לְךָ֗ פֶּן־תִּכְרֹ֤ת בְּרִית֙ לְיוֹשֵׁ֣ב הָאָ֔רֶץ אֲשֶׁ֥ר אַתָּ֖ה בָּ֣א עָלֶ֑יהָ פֶּן־יִֽהְיֶ֥ה לְמוֹקֵ֖שׁ בְּקִרְבֶּֽךָ׃</TextFragment>
      </PasukFragment>
      <PasukStart id="pasuk_0:33:12" index="12" pasuk="יג"/>
      <PasukFragment pasuk_id="pasuk_0:33:12">
        <TextFragment>כִּ֤י אֶת־מִזְבְּחֹתָם֙ תִּתֹּצ֔וּן וְאֶת־מַצֵּֽבֹתָ֖ם תְּשַׁבֵּר֑וּן וְאֶת־אֲשֵׁרָ֖יו תִּכְרֹתֽוּן׃</TextFragment>
      </PasukFragment>
      <PasukStart id="pasuk_0:33:13" index="13" pasuk="יד"/>
      <PasukFragment pasuk_id="pasuk_0:33:13">
        <TextFragment>כִּ֛י לֹ֥א תִֽשְׁתַּחֲוֶ֖ה לְאֵ֣ל אַחֵ֑</TextFragment>
        <Big>ר</Big>
        <TextFragment>כִּ֤י יְהוָה֙ קַנָּ֣א שְׁמ֔וֹ אֵ֥ל קַנָּ֖א הֽוּא׃</TextFragment>
      </PasukFragment>
      <PasukStart id="pasuk_0:33:14" index="14" pasuk="טו"/>
      <PasukFragment pasuk_id="pasuk_0:33:14">
        <TextFragment>פֶּן־תִּכְרֹ֥ת בְּרִ֖ית לְיוֹשֵׁ֣ב הָאָ֑רֶץ וְזָנ֣וּ ׀ אַֽחֲרֵ֣י אֱלֹֽהֵיהֶ֗ם וְזָֽבְחוּ֙ לֵאלֹ֣הֵיהֶ֔ם וְקָרָ֣א לְךָ֔ וְאָֽכַלְתָּ֖ מִזִּבְחֽוֹ׃</TextFragment>
      </PasukFragment>
      <PasukStart id="pasuk_0:33:15" index="15" pasuk="טז"/>
      <PasukFragment pasuk_id="pasuk_0:33:15">
        <TextFragment>וְלָֽקַחְתָּ֥ מִבְּנֹתָ֖יו לְבָנֶ֑יךָ וְזָנ֣וּ בְנֹתָ֗יו אַֽחֲרֵי֙ אֱלֹ֣הֵיהֶ֔ן וְהִזְנוּ֙ אֶת־בָּנֶ֔יךָ אַֽחֲרֵ֖י אֱלֹֽהֵיהֶֽן׃</TextFragment>
      </PasukFragment>
      <PasukStart id="pasuk_0:33:16" index="16" pasuk="יז"/>
      <PasukFragment pasuk_id="pasuk_0:33:16">
        <TextFragment>אֱלֹהֵ֥י מַסֵּכָ֖ה לֹ֥א תַֽעֲשֶׂה־לָּֽךְ׃</TextFragment>
      </PasukFragment>
      <PasukStart id="pasuk_0:33:17" index="17" pasuk="יח"/>
      <PasukFragment pasuk_id="pasuk_0:33:17">
        <TextFragment>אֶת־חַ֣ג הַמַּצּוֹת֮ תִּשְׁמֹר֒ שִׁבְעַ֨ת יָמִ֜ים תֹּאכַ֤ל מַצּוֹת֙ אֲשֶׁ֣ר צִוִּיתִ֔ךָ לְמוֹעֵ֖ד חֹ֣דֶשׁ הָֽאָבִ֑יב כִּ֚י בְּחֹ֣דֶשׁ הָֽאָבִ֔יב יָצָ֖אתָ מִמִּצְרָֽיִם׃</TextFragment>
      </PasukFragment>
      <PasukStart id="pasuk_0:33:18" index="18" pasuk="יט"/>
      <PasukFragment pasuk_id="pasuk_0:33:18">
        <TextFragment>כָּל־פֶּ֥טֶר רֶ֖חֶם לִ֑י וְכָֽל־מִקְנְךָ֙ תִּזָּכָ֔ר פֶּ֖טֶר שׁ֥וֹר וָשֶֽׂה׃</TextFragment>
      </PasukFragment>
      <PasukStart id="pasuk_0:33:19" index="19" pasuk="כ"/>
      <PasukFragment pasuk_id="pasuk_0:33:19">
        <TextFragment>וּפֶ֤טֶר חֲמוֹר֙ תִּפְדֶּ֣ה בְשֶׂ֔ה וְאִם־לֹ֥א תִפְדֶּ֖ה וַֽעֲרַפְתּ֑וֹ כֹּ֣ל בְּכ֤וֹר בָּנֶ֨יךָ֙ תִּפְדֶּ֔ה וְלֹֽא־יֵרָא֥וּ פָנַ֖י רֵיקָֽם׃</TextFragment>
      </PasukFragment>
      <PasukStart id="pasuk_0:33:20" index="20" pasuk="כא"/>
      <PasukFragment pasuk_id="pasuk_0:33:20">
        <TextFragment>שֵׁ֤שֶׁת יָמִים֙ תַּֽעֲבֹ֔ד וּבַיּ֥וֹם הַשְּׁבִיעִ֖י תִּשְׁבֹּ֑ת בֶּֽחָרִ֥ישׁ וּבַקָּצִ֖יר תִּשְׁבֹּֽת׃</TextFragment>
      </PasukFragment>
      <PasukStart id="pasuk_0:33:21" index="21" pasuk="כב"/>
      <PasukFragment pasuk_id="pasuk_0:33:21">
        <TextFragment>וְחַ֤ג שָֽׁבֻעֹת֙ תַּֽעֲשֶׂ֣ה לְךָ֔ בִּכּוּרֵ֖י קְצִ֣יר חִטִּ֑ים וְחַג֙ הָֽאָסִ֔יף תְּקוּפַ֖ת הַשָּׁנָֽה׃</TextFragment>
      </PasukFragment>
      <PasukStart id="pasuk_0:33:22" index="22" pasuk="כג"/>
      <PasukFragment pasuk_id="pasuk_0:33:22">
        <TextFragment>שָׁלֹ֥שׁ פְּעָמִ֖ים בַּשָּׁנָ֑ה יֵֽרָאֶה֙ כָּל־זְכ֣וּרְךָ֔ אֶת־פְּנֵ֛י הָֽאָדֹ֥ן ׀ יְהוָ֖ה אֱלֹהֵ֥י יִשְׂרָאֵֽל׃</TextFragment>
      </PasukFragment>
      <PasukStart id="pasuk_0:33:23" index="23" pasuk="כד"/>
      <PasukFragment pasuk_id="pasuk_0:33:23">
        <TextFragment>כִּֽי־אוֹרִ֤ישׁ גּוֹיִם֙ מִפָּנֶ֔יךָ וְהִרְחַבְתִּ֖י אֶת־גְּבֻלֶ֑ךָ וְלֹֽא־יַחְמֹ֥ד אִישׁ֙ אֶֽת־אַרְצְךָ֔ בַּעֲלֹֽתְךָ֗ לֵֽרָאוֹת֙ אֶת־פְּנֵי֙ יְהוָ֣ה אֱלֹהֶ֔יךָ שָׁלֹ֥שׁ פְּעָמִ֖ים בַּשָּׁנָֽה׃</TextFragment>
      </PasukFragment>
      <PasukStart id="pasuk_0:33:24" index="24" pasuk="כה"/>
      <PasukFragment pasuk_id="pasuk_0:33:24">
        <TextFragment>לֹֽא־תִשְׁחַ֥ט עַל־חָמֵ֖ץ דַּם־זִבְחִ֑י וְלֹֽא־יָלִ֣ין לַבֹּ֔קֶר זֶ֖בַח חַ֥ג הַפָּֽסַח׃</TextFragment>
      </PasukFragment>
      <PasukStart id="pasuk_0:33:25" index="25" pasuk="כו"/>
      <PasukFragment pasuk_id="pasuk_0:33:25">
        <TextFragment>רֵאשִׁ֗ית בִּכּוּרֵי֙ אַדְמָ֣תְךָ֔ תָּבִ֕יא בֵּ֖ית יְהוָ֣ה אֱלֹהֶ֑יךָ לֹֽא־תְבַשֵּׁ֥ל גְּדִ֖י בַּֽחֲלֵ֥ב אִמּֽוֹ׃ </TextFragment>
        <Petuha/>
      </PasukFragment>
      <PasukStart id="pasuk_0:33:26" index="26" pasuk="כז"/>
      <PasukFragment pasuk_id="pasuk_0:33:26">
        <TextFragment>וַיֹּ֤אמֶר יְהוָה֙ אֶל־מֹשֶׁ֔ה כְּתָב־לְךָ֖ אֶת־הַדְּבָרִ֣ים הָאֵ֑לֶּה כִּ֞י עַל־פִּ֣י ׀ הַדְּבָרִ֣ים הָאֵ֗לֶּה כָּרַ֧תִּי אִתְּךָ֛ בְּרִ֖ית וְאֶת־יִשְׂרָאֵֽל׃</TextFragment>
      </PasukFragment>
      <PasukStart id="pasuk_0:33:27" index="27" pasuk="כח"/>
      <PasukFragment pasuk_id="pasuk_0:33:27">
        <TextFragment>וַֽיְהִי־שָׁ֣ם עִם־יְהוָ֗ה אַרְבָּעִ֥ים יוֹם֙ וְאַרְבָּעִ֣ים לַ֔יְלָה לֶ֚חֶם לֹ֣א אָכַ֔ל וּמַ֖יִם לֹ֣א שָׁתָ֑ה וַיִּכְתֹּ֣ב עַל־הַלֻּחֹ֗ת אֵ֚ת דִּבְרֵ֣י הַבְּרִ֔ית עֲשֶׂ֖רֶת הַדְּבָרִֽים׃</TextFragment>
      </PasukFragment>
      <PasukStart id="pasuk_0:33:28" index="28" pasuk="כט"/>
      <PasukFragment pasuk_id="pasuk_0:33:28">
        <TextFragment>וַיְהִ֗י בְּרֶ֤דֶת מֹשֶׁה֙ מֵהַ֣ר סִינַ֔י וּשְׁנֵ֨י לֻחֹ֤ת הָֽעֵדֻת֙ בְּיַד־מֹשֶׁ֔ה בְּרִדְתּ֖וֹ מִן־הָהָ֑ר וּמֹשֶׁ֣ה לֹֽא־יָדַ֗ע כִּ֥י קָרַ֛ן ע֥וֹר פָּנָ֖יו בְּדַבְּר֥וֹ אִתּֽוֹ׃</TextFragment>
      </PasukFragment>
      <PasukStart id="pasuk_0:33:29" index="29" pasuk="ל"/>
      <PasukFragment pasuk_id="pasuk_0:33:29">
        <TextFragment>וַיַּ֨רְא אַֽהֲרֹ֜ן וְכָל־בְּנֵ֤י יִשְׂרָאֵל֙ אֶת־מֹשֶׁ֔ה וְהִנֵּ֥ה קָרַ֖ן ע֣וֹר פָּנָ֑יו וַיִּֽירְא֖וּ מִגֶּ֥שֶׁת אֵלָֽיו׃</TextFragment>
      </PasukFragment>
      <PasukStart id="pasuk_0:33:30" index="30" pasuk="לא"/>
      <PasukFragment pasuk_id="pasuk_0:33:30">
        <TextFragment>וַיִּקְרָ֤א אֲלֵהֶם֙ מֹשֶׁ֔ה וַיָּשֻׁ֧בוּ אֵלָ֛יו אַֽהֲרֹ֥ן וְכָל־הַנְּשִׂאִ֖ים בָּֽעֵדָ֑ה וַיְדַבֵּ֥ר מֹשֶׁ֖ה אֲלֵהֶֽם׃</TextFragment>
      </PasukFragment>
      <PasukStart id="pasuk_0:33:31" index="31" pasuk="לב"/>
      <PasukFragment pasuk_id="pasuk_0:33:31">
        <TextFragment>וְאַֽחֲרֵי־כֵ֥ן נִגְּשׁ֖וּ כָּל־בְּנֵ֣י יִשְׂרָאֵ֑ל וַיְצַוֵּ֕ם אֵת֩ כָּל־אֲשֶׁ֨ר דִּבֶּ֧ר יְהוָ֛ה אִתּ֖וֹ בְּהַ֥ר סִינָֽי׃</TextFragment>
      </PasukFragment>
      <PasukStart id="pasuk_0:33:32" index="32" pasuk="לג"/>
      <PasukFragment pasuk_id="pasuk_0:33:32">
        <TextFragment>וַיְכַ֣ל מֹשֶׁ֔ה מִדַּבֵּ֖ר אִתָּ֑ם וַיִּתֵּ֥ן עַל־פָּנָ֖יו מַסְוֶֽה׃</TextFragment>
      </PasukFragment>
      <PasukStart id="pasuk_0:33:33" index="33" pasuk="לד"/>
      <PasukFragment pasuk_id="pasuk_0:33:33">
        <TextFragment>וּבְבֹ֨א מֹשֶׁ֜ה לִפְנֵ֤י יְהוָה֙ לְדַבֵּ֣ר אִתּ֔וֹ יָסִ֥יר אֶת־הַמַּסְוֶ֖ה עַד־צֵאת֑וֹ וְיָצָ֗א וְדִבֶּר֙ אֶל־בְּנֵ֣י יִשְׂרָאֵ֔ל אֵ֖ת אֲשֶׁ֥ר יְצֻוֶּֽה׃</TextFragment>
      </PasukFragment>
      <PasukStart id="pasuk_0:33:34" index="34" pasuk="לה"/>
      <PasukFragment pasuk_id="pasuk_0:33:34">
        <TextFragment>וְרָא֤וּ בְנֵֽי־יִשְׂרָאֵל֙ אֶת־פְּנֵ֣י מֹשֶׁ֔ה כִּ֣י קָרַ֔ן ע֖וֹר פְּנֵ֣י מֹשֶׁ֑ה וְהֵשִׁ֨יב מֹשֶׁ֤ה אֶת־הַמַּסְוֶה֙ עַל־פָּנָ֔יו עַד־בֹּא֖וֹ לְדַבֵּ֥ר אִתּֽוֹ׃ </TextFragment>
        <Setumah/>
      </PasukFragment>
    </Perek>
    <Perek id="perek_0:34" index="34" perek="לה">
      <PasukStart id="pasuk_0:34:0" index="0" pasuk="א"/>
      <PasukFragment pasuk_id="pasuk_0:34:0">
        <TextFragment>וַיַּקְהֵ֣ל מֹשֶׁ֗ה אֶֽת־כָּל־עֲדַ֛ת בְּנֵ֥י יִשְׂרָאֵ֖ל וַיֹּ֣אמֶר אֲלֵהֶ֑ם אֵ֚לֶּה הַדְּבָרִ֔ים אֲשֶׁר־צִוָּ֥ה יְהוָ֖ה לַֽעֲשֹׂ֥ת אֹתָֽם׃</TextFragment>
      </PasukFragment>
      <PasukStart id="pasuk_0:34:1" index="1" pasuk="ב"/>
      <PasukFragment pasuk_id="pasuk_0:34:1">
        <TextFragment>שֵׁ֣שֶׁת יָמִים֮ תֵּֽעָשֶׂ֣ה מְלָאכָה֒ וּבַיּ֣וֹם הַשְּׁבִיעִ֗י יִֽהְיֶ֨ה לָכֶ֥ם קֹ֛דֶשׁ שַׁבַּ֥ת שַׁבָּת֖וֹן לַֽיהוָ֑ה כָּל־הָֽעֹשֶׂ֥ה ב֛וֹ מְלָאכָ֖ה יוּמָֽת׃</TextFragment>
      </PasukFragment>
      <PasukStart id="pasuk_0:34:2" index="2" pasuk="ג"/>
      <PasukFragment pasuk_id="pasuk_0:34:2">
        <TextFragment>לֹֽא־תְבַעֲר֣וּ אֵ֔שׁ בְּכֹ֖ל מֹשְׁבֹֽתֵיכֶ֑ם בְּי֖וֹם הַשַּׁבָּֽת׃ </TextFragment>
        <Petuha/>
      </PasukFragment>
      <PasukStart id="pasuk_0:34:3" index="3" pasuk="ד"/>
      <PasukFragment pasuk_id="pasuk_0:34:3">
        <TextFragment>וַיֹּ֣אמֶר מֹשֶׁ֔ה אֶל־כָּל־עֲדַ֥ת בְּנֵֽי־יִשְׂרָאֵ֖ל לֵאמֹ֑ר זֶ֣ה הַדָּבָ֔ר אֲשֶׁר־צִוָּ֥ה יְהוָ֖ה לֵאמֹֽר׃</TextFragment>
      </PasukFragment>
      <PasukStart id="pasuk_0:34:4" index="4" pasuk="ה"/>
      <PasukFragment pasuk_id="pasuk_0:34:4">
        <TextFragment>קְח֨וּ מֵֽאִתְּכֶ֤ם תְּרוּמָה֙ לַֽיהוָ֔ה כֹּ֚ל נְדִ֣יב לִבּ֔וֹ יְבִיאֶ֕הָ אֵ֖ת תְּרוּמַ֣ת יְהוָ֑ה זָהָ֥ב וָכֶ֖סֶף וּנְחֹֽשֶׁת׃</TextFragment>
      </PasukFragment>
      <PasukStart id="pasuk_0:34:5" index="5" pasuk="ו"/>
      <PasukFragment pasuk_id="pasuk_0:34:5">
        <TextFragment>וּתְכֵ֧לֶת וְאַרְגָּמָ֛ן וְתוֹלַ֥עַת שָׁנִ֖י וְשֵׁ֥שׁ וְעִזִּֽים׃</TextFragment>
      </PasukFragment>
      <PasukStart id="pasuk_0:34:6" index="6" pasuk="ז"/>
      <PasukFragment pasuk_id="pasuk_0:34:6">
        <TextFragment>וְעֹרֹ֨ת אֵילִ֧ם מְאָדָּמִ֛ים וְעֹרֹ֥ת תְּחָשִׁ֖ים וַֽעֲצֵ֥י שִׁטִּֽים׃</TextFragment>
      </PasukFragment>
      <PasukStart id="pasuk_0:34:7" index="7" pasuk="ח"/>
      <PasukFragment pasuk_id="pasuk_0:34:7">
        <TextFragment>וְשֶׁ֖מֶן לַמָּא֑וֹר וּבְשָׂמִים֙ לְשֶׁ֣מֶן הַמִּשְׁחָ֔ה וְלִקְטֹ֖רֶת הַסַּמִּֽים׃</TextFragment>
      </PasukFragment>
      <PasukStart id="pasuk_0:34:8" index="8" pasuk="ט"/>
      <PasukFragment pasuk_id="pasuk_0:34:8">
        <TextFragment>וְאַ֨בְנֵי־שֹׁ֔הַם וְאַבְנֵ֖י מִלֻּאִ֑ים לָֽאֵפ֖וֹד וְלַחֹֽשֶׁן׃</TextFragment>
      </PasukFragment>
      <PasukStart id="pasuk_0:34:9" index="9" pasuk="י"/>
      <PasukFragment pasuk_id="pasuk_0:34:9">
        <TextFragment>וְכָל־חֲכַם־לֵ֖ב בָּכֶ֑ם יָבֹ֣אוּ וְיַֽעֲשׂ֔וּ אֵ֛ת כָּל־אֲשֶׁ֥ר צִוָּ֖ה יְהוָֽה׃</TextFragment>
      </PasukFragment>
      <PasukStart id="pasuk_0:34:10" index="10" pasuk="יא"/>
      <PasukFragment pasuk_id="pasuk_0:34:10">
        <TextFragment>אֶ֨ת־הַמִּשְׁכָּ֔ן אֶֽת־אָהֳל֖וֹ וְאֶת־מִכְסֵ֑הוּ אֶת־קְרָסָיו֙ וְאֶת־קְרָשָׁ֔יו אֶת־בְּרִיחָ֕ו אֶת־עַמֻּדָ֖יו וְאֶת־אֲדָנָֽיו׃</TextFragment>
      </PasukFragment>
      <PasukStart id="pasuk_0:34:11" index="11" pasuk="יב"/>
      <PasukFragment pasuk_id="pasuk_0:34:11">
        <TextFragment>אֶת־הָֽאָרֹ֥ן וְאֶת־בַּדָּ֖יו אֶת־הַכַּפֹּ֑רֶת וְאֵ֖ת פָּרֹ֥כֶת הַמָּסָֽךְ׃</TextFragment>
      </PasukFragment>
      <PasukStart id="pasuk_0:34:12" index="12" pasuk="יג"/>
      <PasukFragment pasuk_id="pasuk_0:34:12">
        <TextFragment>אֶת־הַשֻּׁלְחָ֥ן וְאֶת־בַּדָּ֖יו וְאֶת־כָּל־כֵּלָ֑יו וְאֵ֖ת לֶ֥חֶם הַפָּנִֽים׃</TextFragment>
      </PasukFragment>
      <PasukStart id="pasuk_0:34:13" index="13" pasuk="יד"/>
      <PasukFragment pasuk_id="pasuk_0:34:13">
        <TextFragment>וְאֶת־מְנֹרַ֧ת הַמָּא֛וֹר וְאֶת־כֵּלֶ֖יהָ וְאֶת־נֵֽרֹתֶ֑יהָ וְאֵ֖ת שֶׁ֥מֶן הַמָּאֽוֹר׃</TextFragment>
      </PasukFragment>
      <PasukStart id="pasuk_0:34:14" index="14" pasuk="טו"/>
      <PasukFragment pasuk_id="pasuk_0:34:14">
        <TextFragment>וְאֶת־מִזְבַּ֤ח הַקְּטֹ֨רֶת֙ וְאֶת־בַּדָּ֔יו וְאֵת֙ שֶׁ֣מֶן הַמִּשְׁחָ֔ה וְאֵ֖ת קְטֹ֣רֶת הַסַּמִּ֑ים וְאֶת־מָסַ֥ךְ הַפֶּ֖תַח לְפֶ֥תַח הַמִּשְׁכָּֽן׃</TextFragment>
      </PasukFragment>
      <PasukStart id="pasuk_0:34:15" index="15" pasuk="טז"/>
      <PasukFragment pasuk_id="pasuk_0:34:15">
        <TextFragment>אֵ֣ת ׀ מִזְבַּ֣ח הָֽעֹלָ֗ה וְאֶת־מִכְבַּ֤ר הַנְּחֹ֨שֶׁת֙ אֲשֶׁר־ל֔וֹ אֶת־בַּדָּ֖יו וְאֶת־כָּל־כֵּלָ֑יו אֶת־הַכִּיֹּ֖ר וְאֶת־כַּנּֽוֹ׃</TextFragment>
      </PasukFragment>
      <PasukStart id="pasuk_0:34:16" index="16" pasuk="יז"/>
      <PasukFragment pasuk_id="pasuk_0:34:16">
        <TextFragment>אֵ֚ת קַלְעֵ֣י הֶֽחָצֵ֔ר אֶת־עַמֻּדָ֖יו וְאֶת־אֲדָנֶ֑יהָ וְאֵ֕ת מָסַ֖ךְ שַׁ֥עַר הֶֽחָצֵֽר׃</TextFragment>
      </PasukFragment>
      <PasukStart id="pasuk_0:34:17" index="17" pasuk="יח"/>
      <PasukFragment pasuk_id="pasuk_0:34:17">
        <TextFragment>אֶת־יִתְדֹ֧ת הַמִּשְׁכָּ֛ן וְאֶת־יִתְדֹ֥ת הֶֽחָצֵ֖ר וְאֶת־מֵֽיתְרֵיהֶֽם׃</TextFragment>
      </PasukFragment>
      <PasukStart id="pasuk_0:34:18" index="18" pasuk="יט"/>
      <PasukFragment pasuk_id="pasuk_0:34:18">
        <TextFragment>אֶת־בִּגְדֵ֥י הַשְּׂרָ֖ד לְשָׁרֵ֣ת בַּקֹּ֑דֶשׁ אֶת־בִּגְדֵ֤י הַקֹּ֨דֶשׁ֙ לְאַֽהֲרֹ֣ן הַכֹּהֵ֔ן וְאֶת־בִּגְדֵ֥י בָנָ֖יו לְכַהֵֽן׃</TextFragment>
      </PasukFragment>
      <PasukStart id="pasuk_0:34:19" index="19" pasuk="כ"/>
      <PasukFragment pasuk_id="pasuk_0:34:19">
        <TextFragment>וַיֵּ֥צְא֛וּ כָּל־עֲדַ֥ת בְּנֵֽי־יִשְׂרָאֵ֖ל מִלִּפְנֵ֥י מֹשֶֽׁה׃</TextFragment>
      </PasukFragment>
      <PasukStart id="pasuk_0:34:20" index="20" pasuk="כא"/>
      <PasukFragment pasuk_id="pasuk_0:34:20">
        <TextFragment>וַיָּבֹ֕אוּ כָּל־אִ֖ישׁ אֲשֶׁר־נְשָׂא֣וֹ לִבּ֑וֹ וְכֹ֡ל אֲשֶׁר֩ נָֽדְבָ֨ה רוּח֜וֹ אֹת֗וֹ הֵ֠בִיאוּ אֶת־תְּרוּמַ֨ת יְהוָ֜ה לִמְלֶ֨אכֶת אֹ֤הֶל מוֹעֵד֙ וּלְכָל־עֲבֹ֣דָת֔וֹ וּלְבִגְדֵ֖י הַקֹּֽדֶשׁ׃</TextFragment>
      </PasukFragment>
      <PasukStart id="pasuk_0:34:21" index="21" pasuk="כב"/>
      <PasukFragment pasuk_id="pasuk_0:34:21">
        <TextFragment>וַיָּבֹ֥אוּ הָֽאֲנָשִׁ֖ים עַל־הַנָּשִׁ֑ים כֹּ֣ל ׀ נְדִ֣יב לֵ֗ב הֵ֠בִיאוּ חָ֣ח וָנֶ֜זֶם וְטַבַּ֤עַת וְכוּמָז֙ כָּל־כְּלִ֣י זָהָ֔ב וְכָל־אִ֕ישׁ אֲשֶׁ֥ר הֵנִ֛יף תְּנוּפַ֥ת זָהָ֖ב לַֽיהוָֽה׃</TextFragment>
      </PasukFragment>
      <PasukStart id="pasuk_0:34:22" index="22" pasuk="כג"/>
      <PasukFragment pasuk_id="pasuk_0:34:22">
        <TextFragment>וְכָל־אִ֞ישׁ אֲשֶׁר־נִמְצָ֣א אִתּ֗וֹ תְּכֵ֧לֶת וְאַרְגָּמָ֛ן וְתוֹלַ֥עַת שָׁנִ֖י וְשֵׁ֣שׁ וְעִזִּ֑ים וְעֹרֹ֨ת אֵילִ֧ם מְאָדָּמִ֛ים וְעֹרֹ֥ת תְּחָשִׁ֖ים הֵבִֽיאוּ׃</TextFragment>
      </PasukFragment>
      <PasukStart id="pasuk_0:34:23" index="23" pasuk="כד"/>
      <PasukFragment pasuk_id="pasuk_0:34:23">
        <TextFragment>כָּל־מֵרִ֗ים תְּר֤וּמַת כֶּ֨סֶף֙ וּנְחֹ֔שֶׁת הֵבִ֕יאוּ אֵ֖ת תְּרוּמַ֣ת יְהוָ֑ה וְכֹ֡ל אֲשֶׁר֩ נִמְצָ֨א אִתּ֜וֹ עֲצֵ֥י שִׁטִּ֛ים לְכָל־מְלֶ֥אכֶת הָֽעֲבֹדָ֖ה הֵבִֽיאוּ׃</TextFragment>
      </PasukFragment>
      <PasukStart id="pasuk_0:34:24" index="24" pasuk="כה"/>
      <PasukFragment pasuk_id="pasuk_0:34:24">
        <TextFragment>וְכָל־אִשָּׁ֥ה חַכְמַת־לֵ֖ב בְּיָדֶ֣יהָ טָו֑וּ וַיָּבִ֣יאוּ מַטְוֶ֗ה אֶֽת־הַתְּכֵ֨לֶת֙ וְאֶת־הָֽאַרְגָּמָ֔ן אֶת־תּוֹלַ֥עַת הַשָּׁנִ֖י וְאֶת־הַשֵּֽׁשׁ׃</TextFragment>
      </PasukFragment>
      <PasukStart id="pasuk_0:34:25" index="25" pasuk="כו"/>
      <PasukFragment pasuk_id="pasuk_0:34:25">
        <TextFragment>וְכָ֨ל־הַנָּשִׁ֔ים אֲשֶׁ֨ר נָשָׂ֥א לִבָּ֛ן אֹתָ֖נָה בְּחָכְמָ֑ה טָו֖וּ אֶת־הָֽעִזִּֽים׃</TextFragment>
      </PasukFragment>
      <PasukStart id="pasuk_0:34:26" index="26" pasuk="כז"/>
      <PasukFragment pasuk_id="pasuk_0:34:26">
        <TextFragment>וְהַנְּשִׂאִ֣ם הֵבִ֔יאוּ אֵ֚ת אַבְנֵ֣י הַשֹּׁ֔הַם וְאֵ֖ת אַבְנֵ֣י הַמִּלֻּאִ֑ים לָֽאֵפ֖וֹד וְלַחֹֽשֶׁן׃</TextFragment>
      </PasukFragment>
      <PasukStart id="pasuk_0:34:27" index="27" pasuk="כח"/>
      <PasukFragment pasuk_id="pasuk_0:34:27">
        <TextFragment>וְאֶת־הַבֹּ֖שֶׂם וְאֶת־הַשָּׁ֑מֶן לְמָא֕וֹר וּלְשֶׁ֨מֶן֙ הַמִּשְׁחָ֔ה וְלִקְטֹ֖רֶת הַסַּמִּֽים׃</TextFragment>
      </PasukFragment>
      <PasukStart id="pasuk_0:34:28" index="28" pasuk="כט"/>
      <PasukFragment pasuk_id="pasuk_0:34:28">
        <TextFragment>כָּל־אִ֣ישׁ וְאִשָּׁ֗ה אֲשֶׁ֨ר נָדַ֣ב לִבָּם֮ אֹתָם֒ לְהָבִיא֙ לְכָל־הַמְּלָאכָ֔ה אֲשֶׁ֨ר צִוָּ֧ה יְהוָ֛ה לַֽעֲשׂ֖וֹת בְּיַד־מֹשֶׁ֑ה הֵבִ֧יאוּ בְנֵֽי־יִשְׂרָאֵ֛ל נְדָבָ֖ה לַֽיהוָֽה׃ </TextFragment>
        <Petuha/>
      </PasukFragment>
      <PasukStart id="pasuk_0:34:29" index="29" pasuk="ל"/>
      <PasukFragment pasuk_id="pasuk_0:34:29">
        <TextFragment>וַיֹּ֤אמֶר מֹשֶׁה֙ אֶל־בְּנֵ֣י יִשְׂרָאֵ֔ל רְא֛וּ קָרָ֥א יְהוָ֖ה בְּשֵׁ֑ם בְּצַלְאֵ֛ל בֶּן־אוּרִ֥י בֶן־ח֖וּר לְמַטֵּ֥ה יְהוּדָֽה׃</TextFragment>
      </PasukFragment>
      <PasukStart id="pasuk_0:34:30" index="30" pasuk="לא"/>
      <PasukFragment pasuk_id="pasuk_0:34:30">
        <TextFragment>וַיְמַלֵּ֥א אֹת֖וֹ ר֣וּחַ אֱלֹהִ֑ים בְּחָכְמָ֛ה בִּתְבוּנָ֥ה וּבְדַ֖עַת וּבְכָל־מְלָאכָֽה׃</TextFragment>
      </PasukFragment>
      <PasukStart id="pasuk_0:34:31" index="31" pasuk="לב"/>
      <PasukFragment pasuk_id="pasuk_0:34:31">
        <TextFragment>וְלַחְשֹׁ֖ב מַֽחֲשָׁבֹ֑ת לַֽעֲשֹׂ֛ת בַּזָּהָ֥ב וּבַכֶּ֖סֶף וּבַנְּחֹֽשֶׁת׃</TextFragment>
      </PasukFragment>
      <PasukStart id="pasuk_0:34:32" index="32" pasuk="לג"/>
      <PasukFragment pasuk_id="pasuk_0:34:32">
        <TextFragment>וּבַֽחֲרֹ֥שֶׁת אֶ֛בֶן לְמַלֹּ֖את וּבַֽחֲרֹ֣שֶׁת עֵ֑ץ לַֽעֲשׂ֖וֹת בְּכָל־מְלֶ֥אכֶת מַֽחֲשָֽׁבֶת׃</TextFragment>
      </PasukFragment>
      <PasukStart id="pasuk_0:34:33" index="33" pasuk="לד"/>
      <PasukFragment pasuk_id="pasuk_0:34:33">
        <TextFragment>וּלְהוֹרֹ֖ת נָתַ֣ן בְּלִבּ֑וֹ ה֕וּא וְאָֽהֳלִיאָ֥ב בֶּן־אֲחִֽיסָמָ֖ךְ לְמַטֵּה־דָֽן׃</TextFragment>
      </PasukFragment>
      <PasukStart id="pasuk_0:34:34" index="34" pasuk="לה"/>
      <PasukFragment pasuk_id="pasuk_0:34:34">
        <TextFragment>מִלֵּ֨א אֹתָ֜ם חָכְמַת־לֵ֗ב לַֽעֲשׂוֹת֮ כָּל־מְלֶ֣אכֶת חָרָ֣שׁ ׀ וְחֹשֵׁב֒ וְרֹקֵ֞ם בַּתְּכֵ֣לֶת וּבָֽאַרְגָּמָ֗ן בְּתוֹלַ֧עַת הַשָּׁנִ֛י וּבַשֵּׁ֖שׁ וְאֹרֵ֑ג עֹשֵׂי֙ כָּל־מְלָאכָ֔ה וְחֹֽשְׁבֵ֖י מַֽחֲשָׁבֹֽת׃</TextFragment>
      </PasukFragment>
    </Perek>
    <Perek id="perek_0:35" index="35" perek="לו">
      <PasukStart id="pasuk_0:35:0" index="0" pasuk="א"/>
      <PasukFragment pasuk_id="pasuk_0:35:0">
        <TextFragment>וְעָשָׂה֩ בְצַלְאֵ֨ל וְאָֽהֳלִיאָ֜ב וְכֹ֣ל ׀ אִ֣ישׁ חֲכַם־לֵ֗ב אֲשֶׁר֩ נָתַ֨ן יְהוָ֜ה חָכְמָ֤ה וּתְבוּנָה֙ בָּהֵ֔מָּה לָדַ֣עַת לַֽעֲשֹׂ֔ת אֶֽת־כָּל־מְלֶ֖אכֶת עֲבֹדַ֣ת הַקֹּ֑דֶשׁ לְכֹ֥ל אֲשֶׁר־צִוָּ֖ה יְהוָֽה׃</TextFragment>
      </PasukFragment>
      <PasukStart id="pasuk_0:35:1" index="1" pasuk="ב"/>
      <PasukFragment pasuk_id="pasuk_0:35:1">
        <TextFragment>וַיִּקְרָ֣א מֹשֶׁ֗ה אֶל־בְּצַלְאֵל֮ וְאֶל־אָֽהֳלִיאָב֒ וְאֶל֙ כָּל־אִ֣ישׁ חֲכַם־לֵ֔ב אֲשֶׁ֨ר נָתַ֧ן יְהוָ֛ה חָכְמָ֖ה בְּלִבּ֑וֹ כֹּ֚ל אֲשֶׁ֣ר נְשָׂא֣וֹ לִבּ֔וֹ לְקָרְבָ֥ה אֶל־הַמְּלָאכָ֖ה לַֽעֲשֹׂ֥ת אֹתָֽהּ׃</TextFragment>
      </PasukFragment>
      <PasukStart id="pasuk_0:35:2" index="2" pasuk="ג"/>
      <PasukFragment pasuk_id="pasuk_0:35:2">
        <TextFragment>וַיִּקְח֞וּ מִלִּפְנֵ֣י מֹשֶׁ֗ה אֵ֤ת כָּל־הַתְּרוּמָה֙ אֲשֶׁ֨ר הֵבִ֜יאוּ בְּנֵ֣י יִשְׂרָאֵ֗ל לִמְלֶ֛אכֶת עֲבֹדַ֥ת הַקֹּ֖דֶשׁ לַֽעֲשֹׂ֣ת אֹתָ֑הּ וְ֠הֵם הֵבִ֨יאוּ אֵלָ֥יו ע֛וֹד נְדָבָ֖ה בַּבֹּ֥קֶר בַּבֹּֽקֶר׃</TextFragment>
      </PasukFragment>
      <PasukStart id="pasuk_0:35:3" index="3" pasuk="ד"/>
      <PasukFragment pasuk_id="pasuk_0:35:3">
        <TextFragment>וַיָּבֹ֨אוּ֙ כָּל־הַ֣חֲכָמִ֔ים הָֽעֹשִׂ֕ים אֵ֖ת כָּל־מְלֶ֣אכֶת הַקֹּ֑דֶשׁ אִֽישׁ־אִ֥ישׁ מִמְּלַאכְתּ֖וֹ אֲשֶׁר־הֵ֥מָּה עֹשִֽׂים׃</TextFragment>
      </PasukFragment>
      <PasukStart id="pasuk_0:35:4" index="4" pasuk="ה"/>
      <PasukFragment pasuk_id="pasuk_0:35:4">
        <TextFragment>וַיֹּֽאמְרוּ֙ אֶל־מֹשֶׁ֣ה לֵּאמֹ֔ר מַרְבִּ֥ים הָעָ֖ם לְהָבִ֑יא מִדֵּ֤י הָֽעֲבֹדָה֙ לַמְּלָאכָ֔ה אֲשֶׁר־צִוָּ֥ה יְהוָ֖ה לַֽעֲשֹׂ֥ת אֹתָֽהּ׃</TextFragment>
      </PasukFragment>
      <PasukStart id="pasuk_0:35:5" index="5" pasuk="ו"/>
      <PasukFragment pasuk_id="pasuk_0:35:5">
        <TextFragment>וַיְצַ֣ו מֹשֶׁ֗ה וַיַּֽעֲבִ֨ירוּ ק֥וֹל בַּֽמַּחֲנֶה֮ לֵאמֹר֒ אִ֣ישׁ וְאִשָּׁ֗ה אַל־יַֽעֲשׂוּ־ע֛וֹד מְלָאכָ֖ה לִתְרוּמַ֣ת הַקֹּ֑דֶשׁ וַיִּכָּלֵ֥א הָעָ֖ם מֵֽהָבִֽיא׃</TextFragment>
      </PasukFragment>
      <PasukStart id="pasuk_0:35:6" index="6" pasuk="ז"/>
      <PasukFragment pasuk_id="pasuk_0:35:6">
        <TextFragment>וְהַמְּלָאכָ֗ה הָֽיְתָ֥ה דַיָּ֛ם לְכָל־הַמְּלָאכָ֖ה לַֽעֲשׂ֣וֹת אֹתָ֑הּ וְהוֹתֵֽר׃ </TextFragment>
        <Setumah/>
      </PasukFragment>
      <PasukStart id="pasuk_0:35:7" index="7" pasuk="ח"/>
      <PasukFragment pasuk_id="pasuk_0:35:7">
        <TextFragment>וַיַּֽעֲשׂ֨וּ כָל־חֲכַם־לֵ֜ב בְּעֹשֵׂ֧י הַמְּלָאכָ֛ה אֶת־הַמִּשְׁכָּ֖ן עֶ֣שֶׂר יְרִיעֹ֑ת שֵׁ֣שׁ מָשְׁזָ֗ר וּתְכֵ֤לֶת וְאַרְגָּמָן֙ וְתוֹלַ֣עַת שָׁנִ֔י כְּרֻבִ֛ים מַֽעֲשֵׂ֥ה חֹשֵׁ֖ב עָשָׂ֥ה אֹתָֽם׃</TextFragment>
      </PasukFragment>
      <PasukStart id="pasuk_0:35:8" index="8" pasuk="ט"/>
      <PasukFragment pasuk_id="pasuk_0:35:8">
        <TextFragment>אֹ֜רֶךְ הַיְרִיעָ֣ה הָֽאַחַ֗ת שְׁמֹנֶ֤ה וְעֶשְׂרִים֙ בָּֽאַמָּ֔ה וְרֹ֨חַב֙ אַרְבַּ֣ע בָּֽאַמָּ֔ה הַיְרִיעָ֖ה הָֽאֶחָ֑ת מִדָּ֥ה אַחַ֖ת לְכָל־הַיְרִיעֹֽת׃</TextFragment>
      </PasukFragment>
      <PasukStart id="pasuk_0:35:9" index="9" pasuk="י"/>
      <PasukFragment pasuk_id="pasuk_0:35:9">
        <TextFragment>וַיְחַבֵּר֙ אֶת־חֲמֵ֣שׁ הַיְרִיעֹ֔ת אַחַ֖ת אֶל־אֶחָ֑ת וְחָמֵ֤שׁ יְרִיעֹת֙ חִבַּ֔ר אַחַ֖ת אֶל־אֶחָֽת׃</TextFragment>
      </PasukFragment>
      <PasukStart id="pasuk_0:35:10" index="10" pasuk="יא"/>
      <PasukFragment pasuk_id="pasuk_0:35:10">
        <TextFragment>וַיַּ֜עַשׂ לֻֽלְאֹ֣ת תְּכֵ֗לֶת עַ֣ל שְׂפַ֤ת הַיְרִיעָה֙ הָֽאֶחָ֔ת מִקָּצָ֖ה בַּמַּחְבָּ֑רֶת כֵּ֤ן עָשָׂה֙ בִּשְׂפַ֣ת הַיְרִיעָ֔ה הַקִּ֣יצוֹנָ֔ה בַּמַּחְבֶּ֖רֶת הַשֵּׁנִֽית׃</TextFragment>
      </PasukFragment>
      <PasukStart id="pasuk_0:35:11" index="11" pasuk="יב"/>
      <PasukFragment pasuk_id="pasuk_0:35:11">
        <TextFragment>חֲמִשִּׁ֣ים לֻֽלָאֹ֗ת עָשָׂה֮ בַּיְרִיעָ֣ה הָֽאֶחָת֒ וַֽחֲמִשִּׁ֣ים לֻֽלָאֹ֗ת עָשָׂה֙ בִּקְצֵ֣ה הַיְרִיעָ֔ה אֲשֶׁ֖ר בַּמַּחְבֶּ֣רֶת הַשֵּׁנִ֑ית מַקְבִּילֹת֙ הַלֻּ֣לָאֹ֔ת אַחַ֖ת אֶל־אֶחָֽת׃</TextFragment>
      </PasukFragment>
      <PasukStart id="pasuk_0:35:12" index="12" pasuk="יג"/>
      <PasukFragment pasuk_id="pasuk_0:35:12">
        <TextFragment>וַיַּ֕עַשׂ חֲמִשִּׁ֖ים קַרְסֵ֣י זָהָ֑ב וַיְחַבֵּ֨ר אֶת־הַיְרִיעֹ֜ת אַחַ֤ת אֶל־אַחַת֙ בַּקְּרָסִ֔ים וַיְהִ֥י הַמִּשְׁכָּ֖ן אֶחָֽד׃ </TextFragment>
        <Petuha/>
      </PasukFragment>
      <PasukStart id="pasuk_0:35:13" index="13" pasuk="יד"/>
      <PasukFragment pasuk_id="pasuk_0:35:13">
        <TextFragment>וַיַּ֨עַשׂ֙ יְרִיעֹ֣ת עִזִּ֔ים לְאֹ֖הֶל עַל־הַמִּשְׁכָּ֑ן עַשְׁתֵּֽי־עֶשְׂרֵ֥ה יְרִיעֹ֖ת עָשָׂ֥ה אֹתָֽם׃</TextFragment>
      </PasukFragment>
      <PasukStart id="pasuk_0:35:14" index="14" pasuk="טו"/>
      <PasukFragment pasuk_id="pasuk_0:35:14">
        <TextFragment>אֹ֜רֶךְ הַיְרִיעָ֣ה הָֽאַחַ֗ת שְׁלֹשִׁים֙ בָּֽאַמָּ֔ה וְאַרְבַּ֣ע אַמּ֔וֹת רֹ֖חַב הַיְרִיעָ֣ה הָֽאֶחָ֑ת מִדָּ֣ה אַחַ֔ת לְעַשְׁתֵּ֥י עֶשְׂרֵ֖ה יְרִיעֹֽת׃</TextFragment>
      </PasukFragment>
      <PasukStart id="pasuk_0:35:15" index="15" pasuk="טז"/>
      <PasukFragment pasuk_id="pasuk_0:35:15">
        <TextFragment>וַיְחַבֵּ֛ר אֶת־חֲמֵ֥שׁ הַיְרִיעֹ֖ת לְבָ֑ד וְאֶת־שֵׁ֥שׁ הַיְרִיעֹ֖ת לְבָֽד׃</TextFragment>
      </PasukFragment>
      <PasukStart id="pasuk_0:35:16" index="16" pasuk="יז"/>
      <PasukFragment pasuk_id="pasuk_0:35:16">
        <TextFragment>וַיַּ֜עַשׂ לֻֽלָאֹ֣ת חֲמִשִּׁ֗ים עַ֚ל שְׂפַ֣ת הַיְרִיעָ֔ה הַקִּֽיצֹנָ֖ה בַּמַּחְבָּ֑רֶת וַֽחֲמִשִּׁ֣ים לֻֽלָאֹ֗ת עָשָׂה֙ עַל־שְׂפַ֣ת הַיְרִיעָ֔ה הַֽחֹבֶ֖רֶת הַשֵּׁנִֽית׃</TextFragment>
      </PasukFragment>
      <PasukStart id="pasuk_0:35:17" index="17" pasuk="יח"/>
      <PasukFragment pasuk_id="pasuk_0:35:17">
        <TextFragment>וַיַּ֛עַשׂ קַרְסֵ֥י נְחֹ֖שֶׁת חֲמִשִּׁ֑ים לְחַבֵּ֥ר אֶת־הָאֹ֖הֶל לִֽהְיֹ֥ת אֶחָֽד׃</TextFragment>
      </PasukFragment>
      <PasukStart id="pasuk_0:35:18" index="18" pasuk="יט"/>
      <PasukFragment pasuk_id="pasuk_0:35:18">
        <TextFragment>וַיַּ֤עַשׂ מִכְסֶה֙ לָאֹ֔הֶל עֹרֹ֥ת אֵילִ֖ם מְאָדָּמִ֑ים וּמִכְסֵ֛ה עֹרֹ֥ת תְּחָשִׁ֖ים מִלְמָֽעְלָה׃ </TextFragment>
        <Setumah/>
      </PasukFragment>
      <PasukStart id="pasuk_0:35:19" index="19" pasuk="כ"/>
      <PasukFragment pasuk_id="pasuk_0:35:19">
        <TextFragment>וַיַּ֥עַשׂ אֶת־הַקְּרָשִׁ֖ים לַמִּשְׁכָּ֑ן עֲצֵ֥י שִׁטִּ֖ים עֹֽמְדִֽים׃</TextFragment>
      </PasukFragment>
      <PasukStart id="pasuk_0:35:20" index="20" pasuk="כא"/>
      <PasukFragment pasuk_id="pasuk_0:35:20">
        <TextFragment>עֶ֥שֶׂר אַמֹּ֖ת אֹ֣רֶךְ הַקָּ֑רֶשׁ וְאַמָּה֙ וַֽחֲצִ֣י הָֽאַמָּ֔ה רֹ֖חַב הַקֶּ֥רֶשׁ הָֽאֶחָֽד׃</TextFragment>
      </PasukFragment>
      <PasukStart id="pasuk_0:35:21" index="21" pasuk="כב"/>
      <PasukFragment pasuk_id="pasuk_0:35:21">
        <TextFragment>שְׁתֵּ֣י יָדֹ֗ת לַקֶּ֨רֶשׁ֙ הָֽאֶחָ֔ד מְשֻׁ֨לָּבֹ֔ת אַחַ֖ת אֶל־אֶחָ֑ת כֵּ֣ן עָשָׂ֔ה לְכֹ֖ל קַרְשֵׁ֥י הַמִּשְׁכָּֽן׃</TextFragment>
      </PasukFragment>
      <PasukStart id="pasuk_0:35:22" index="22" pasuk="כג"/>
      <PasukFragment pasuk_id="pasuk_0:35:22">
        <TextFragment>וַיַּ֥עַשׂ אֶת־הַקְּרָשִׁ֖ים לַמִּשְׁכָּ֑ן עֶשְׂרִ֣ים קְרָשִׁ֔ים לִפְאַ֖ת נֶ֥גֶב תֵּימָֽנָה׃</TextFragment>
      </PasukFragment>
      <PasukStart id="pasuk_0:35:23" index="23" pasuk="כד"/>
      <PasukFragment pasuk_id="pasuk_0:35:23">
        <TextFragment>וְאַרְבָּעִים֙ אַדְנֵי־כֶ֔סֶף עָשָׂ֕ה תַּ֖חַת עֶשְׂרִ֣ים הַקְּרָשִׁ֑ים שְׁנֵ֨י אֲדָנִ֜ים תַּֽחַת־הַקֶּ֤רֶשׁ הָֽאֶחָד֙ לִשְׁתֵּ֣י יְדֹתָ֔יו וּשְׁנֵ֧י אֲדָנִ֛ים תַּֽחַת־הַקֶּ֥רֶשׁ הָֽאֶחָ֖ד לִשְׁתֵּ֥י יְדֹתָֽיו׃</TextFragment>
      </PasukFragment>
      <PasukStart id="pasuk_0:35:24" index="24" pasuk="כה"/>
      <PasukFragment pasuk_id="pasuk_0:35:24">
        <TextFragment>וּלְצֶ֧לַע הַמִּשְׁכָּ֛ן הַשֵּׁנִ֖ית לִפְאַ֣ת צָפ֑וֹן עָשָׂ֖ה עֶשְׂרִ֥ים קְרָשִֽׁים׃</TextFragment>
      </PasukFragment>
      <PasukStart id="pasuk_0:35:25" index="25" pasuk="כו"/>
      <PasukFragment pasuk_id="pasuk_0:35:25">
        <TextFragment>וְאַרְבָּעִ֥ים אַדְנֵיהֶ֖ם כָּ֑סֶף שְׁנֵ֣י אֲדָנִ֗ים תַּ֚חַת הַקֶּ֣רֶשׁ הָֽאֶחָ֔ד וּשְׁנֵ֣י אֲדָנִ֔ים תַּ֖חַת הַקֶּ֥רֶשׁ הָֽאֶחָֽד׃</TextFragment>
      </PasukFragment>
      <PasukStart id="pasuk_0:35:26" index="26" pasuk="כז"/>
      <PasukFragment pasuk_id="pasuk_0:35:26">
        <TextFragment>וּֽלְיַרְכְּתֵ֥י הַמִּשְׁכָּ֖ן יָ֑מָּה עָשָׂ֖ה שִׁשָּׁ֥ה קְרָשִֽׁים׃</TextFragment>
      </PasukFragment>
      <PasukStart id="pasuk_0:35:27" index="27" pasuk="כח"/>
      <PasukFragment pasuk_id="pasuk_0:35:27">
        <TextFragment>וּשְׁנֵ֤י קְרָשִׁים֙ עָשָׂ֔ה לִמְקֻצְעֹ֖ת הַמִּשְׁכָּ֑ן בַּיַּרְכָתָֽיִם׃</TextFragment>
      </PasukFragment>
      <PasukStart id="pasuk_0:35:28" index="28" pasuk="כט"/>
      <PasukFragment pasuk_id="pasuk_0:35:28">
        <TextFragment>וְהָי֣וּ תֽוֹאֲמִם֮ מִלְּמַטָּה֒ וְיַחְדָּ֗ו יִֽהְי֤וּ תַמִּים֙ אֶל־רֹאשׁ֔וֹ אֶל־הַטַּבַּ֖עַת הָֽאֶחָ֑ת כֵּ֚ן עָשָׂ֣ה לִשְׁנֵיהֶ֔ם לִשְׁנֵ֖י הַמִּקְצֹעֹֽת׃</TextFragment>
      </PasukFragment>
      <PasukStart id="pasuk_0:35:29" index="29" pasuk="ל"/>
      <PasukFragment pasuk_id="pasuk_0:35:29">
        <TextFragment>וְהָיוּ֙ שְׁמֹנָ֣ה קְרָשִׁ֔ים וְאַדְנֵיהֶ֣ם כֶּ֔סֶף שִׁשָּׁ֥ה עָשָׂ֖ר אֲדָנִ֑ים שְׁנֵ֤י אֲדָנִים֙ שְׁנֵ֣י אֲדָנִ֔ים תַּ֖חַת הַקֶּ֥רֶשׁ הָֽאֶחָֽד׃</TextFragment>
      </PasukFragment>
      <PasukStart id="pasuk_0:35:30" index="30" pasuk="לא"/>
      <PasukFragment pasuk_id="pasuk_0:35:30">
        <TextFragment>וַיַּ֥עַשׂ בְּרִיחֵ֖י עֲצֵ֣י שִׁטִּ֑ים חֲמִשָּׁ֕ה לְקַרְשֵׁ֥י צֶֽלַע־הַמִּשְׁכָּ֖ן הָֽאֶחָֽת׃</TextFragment>
      </PasukFragment>
      <PasukStart id="pasuk_0:35:31" index="31" pasuk="לב"/>
      <PasukFragment pasuk_id="pasuk_0:35:31">
        <TextFragment>וַֽחֲמִשָּׁ֣ה בְרִיחִ֔ם לְקַרְשֵׁ֥י צֶֽלַע־הַמִּשְׁכָּ֖ן הַשֵּׁנִ֑ית וַֽחֲמִשָּׁ֤ה בְרִיחִם֙ לְקַרְשֵׁ֣י הַמִּשְׁכָּ֔ן לַיַּרְכָתַ֖יִם יָֽמָּה׃</TextFragment>
      </PasukFragment>
      <PasukStart id="pasuk_0:35:32" index="32" pasuk="לג"/>
      <PasukFragment pasuk_id="pasuk_0:35:32">
        <TextFragment>וַיַּ֖עַשׂ אֶת־הַבְּרִ֣יחַ הַתִּיכֹ֑ן לִבְרֹ֨חַ֙ בְּת֣וֹךְ הַקְּרָשִׁ֔ים מִן־הַקָּצֶ֖ה אֶל־הַקָּצֶֽה׃</TextFragment>
      </PasukFragment>
      <PasukStart id="pasuk_0:35:33" index="33" pasuk="לד"/>
      <PasukFragment pasuk_id="pasuk_0:35:33">
        <TextFragment>וְֽאֶת־הַקְּרָשִׁ֞ים צִפָּ֣ה זָהָ֗ב וְאֶת־טַבְּעֹתָם֙ עָשָׂ֣ה זָהָ֔ב בָּתִּ֖ים לַבְּרִיחִ֑ם וַיְצַ֥ף אֶת־הַבְּרִיחִ֖ם זָהָֽב׃</TextFragment>
      </PasukFragment>
      <PasukStart id="pasuk_0:35:34" index="34" pasuk="לה"/>
      <PasukFragment pasuk_id="pasuk_0:35:34">
        <TextFragment>וַיַּ֨עַשׂ֙ אֶת־הַפָּרֹ֔כֶת תְּכֵ֧לֶת וְאַרְגָּמָ֛ן וְתוֹלַ֥עַת שָׁנִ֖י וְשֵׁ֣שׁ מָשְׁזָ֑ר מַֽעֲשֵׂ֥ה חֹשֵׁ֛ב עָשָׂ֥ה אֹתָ֖הּ כְּרֻבִֽים׃</TextFragment>
      </PasukFragment>
      <PasukStart id="pasuk_0:35:35" index="35" pasuk="לו"/>
      <PasukFragment pasuk_id="pasuk_0:35:35">
        <TextFragment>וַיַּ֣עַשׂ לָ֗הּ אַרְבָּעָה֙ עַמּוּדֵ֣י שִׁטִּ֔ים וַיְצַפֵּ֣ם זָהָ֔ב וָֽוֵיהֶ֖ם זָהָ֑ב וַיִּצֹ֣ק לָהֶ֔ם אַרְבָּעָ֖ה אַדְנֵי־כָֽסֶף׃</TextFragment>
      </PasukFragment>
      <PasukStart id="pasuk_0:35:36" index="36" pasuk="לז"/>
      <PasukFragment pasuk_id="pasuk_0:35:36">
        <TextFragment>וַיַּ֤עַשׂ מָסָךְ֙ לְפֶ֣תַח הָאֹ֔הֶל תְּכֵ֧לֶת וְאַרְגָּמָ֛ן וְתוֹלַ֥עַת שָׁנִ֖י וְשֵׁ֣שׁ מָשְׁזָ֑ר מַֽעֲשֵׂ֖ה רֹקֵֽם׃</TextFragment>
      </PasukFragment>
      <PasukStart id="pasuk_0:35:37" index="37" pasuk="לח"/>
      <PasukFragment pasuk_id="pasuk_0:35:37">
        <TextFragment>וְאֶת־עַמּוּדָ֤יו חֲמִשָּׁה֙ וְאֶת־וָ֣וֵיהֶ֔ם וְצִפָּ֧ה רָֽאשֵׁיהֶ֛ם וַחֲשֻֽׁקֵיהֶ֖ם זָהָ֑ב וְאַדְנֵיהֶ֥ם חֲמִשָּׁ֖ה נְחֹֽשֶׁת׃ </TextFragment>
        <Petuha/>
      </PasukFragment>
    </Perek>
    <Perek id="perek_0:36" index="36" perek="לז">
      <PasukStart id="pasuk_0:36:0" index="0" pasuk="א"/>
      <PasukFragment pasuk_id="pasuk_0:36:0">
        <TextFragment>וַיַּ֧עַשׂ בְּצַלְאֵ֛ל אֶת־הָֽאָרֹ֖ן עֲצֵ֣י שִׁטִּ֑ים אַמָּתַ֨יִם וָחֵ֜צִי אָרְכּ֗וֹ וְאַמָּ֤ה וָחֵ֨צִי֙ רָחְבּ֔וֹ וְאַמָּ֥ה וָחֵ֖צִי קֹֽמָתֽוֹ׃</TextFragment>
      </PasukFragment>
      <PasukStart id="pasuk_0:36:1" index="1" pasuk="ב"/>
      <PasukFragment pasuk_id="pasuk_0:36:1">
        <TextFragment>וַיְצַפֵּ֛הוּ זָהָ֥ב טָה֖וֹר מִבַּ֣יִת וּמִח֑וּץ וַיַּ֥עַשׂ ל֛וֹ זֵ֥ר זָהָ֖ב סָבִֽיב׃</TextFragment>
      </PasukFragment>
      <PasukStart id="pasuk_0:36:2" index="2" pasuk="ג"/>
      <PasukFragment pasuk_id="pasuk_0:36:2">
        <TextFragment>וַיִּצֹ֣ק ל֗וֹ אַרְבַּע֙ טַבְּעֹ֣ת זָהָ֔ב עַ֖ל אַרְבַּ֣ע פַּֽעֲמֹתָ֑יו וּשְׁתֵּ֣י טַבָּעֹ֗ת עַל־צַלְעוֹ֙ הָֽאֶחָ֔ת וּשְׁתֵּי֙ טַבָּעֹ֔ת עַל־צַלְע֖וֹ הַשֵּׁנִֽית׃</TextFragment>
      </PasukFragment>
      <PasukStart id="pasuk_0:36:3" index="3" pasuk="ד"/>
      <PasukFragment pasuk_id="pasuk_0:36:3">
        <TextFragment>וַיַּ֥עַשׂ בַּדֵּ֖י עֲצֵ֣י שִׁטִּ֑ים וַיְצַ֥ף אֹתָ֖ם זָהָֽב׃</TextFragment>
      </PasukFragment>
      <PasukStart id="pasuk_0:36:4" index="4" pasuk="ה"/>
      <PasukFragment pasuk_id="pasuk_0:36:4">
        <TextFragment>וַיָּבֵ֤א אֶת־הַבַּדִּים֙ בַּטַּבָּעֹ֔ת עַ֖ל צַלְעֹ֣ת הָֽאָרֹ֑ן לָשֵׂ֖את אֶת־הָֽאָרֹֽן׃</TextFragment>
      </PasukFragment>
      <PasukStart id="pasuk_0:36:5" index="5" pasuk="ו"/>
      <PasukFragment pasuk_id="pasuk_0:36:5">
        <TextFragment>וַיַּ֥עַשׂ כַּפֹּ֖רֶת זָהָ֣ב טָה֑וֹר אַמָּתַ֤יִם וָחֵ֨צִי֙ אָרְכָּ֔הּ וְאַמָּ֥ה וָחֵ֖צִי רָחְבָּֽהּ׃</TextFragment>
      </PasukFragment>
      <PasukStart id="pasuk_0:36:6" index="6" pasuk="ז"/>
      <PasukFragment pasuk_id="pasuk_0:36:6">
        <TextFragment>וַיַּ֛עַשׂ שְׁנֵ֥י כְרֻבִ֖ים זָהָ֑ב מִקְשָׁה֙ עָשָׂ֣ה אֹתָ֔ם מִשְּׁנֵ֖י קְצ֥וֹת הַכַּפֹּֽרֶת׃</TextFragment>
      </PasukFragment>
      <PasukStart id="pasuk_0:36:7" index="7" pasuk="ח"/>
      <PasukFragment pasuk_id="pasuk_0:36:7">
        <TextFragment>כְּרוּב־אֶחָ֤ד מִקָּצָה֙ מִזֶּ֔ה וּכְרוּב־אֶחָ֥ד מִקָּצָ֖ה מִזֶּ֑ה מִן־הַכַּפֹּ֛רֶת עָשָׂ֥ה אֶת־הַכְּרֻבִ֖ים מִשְּׁנֵ֥י קצוותו (קְצוֹתָֽיו)׃</TextFragment>
      </PasukFragment>
      <PasukStart id="pasuk_0:36:8" index="8" pasuk="ט"/>
      <PasukFragment pasuk_id="pasuk_0:36:8">
        <TextFragment>וַיִּֽהְי֣וּ הַכְּרֻבִים֩ פֹּֽרְשֵׂ֨י כְנָפַ֜יִם לְמַ֗עְלָה סֹֽכְכִ֤ים בְּכַנְפֵיהֶם֙ עַל־הַכַּפֹּ֔רֶת וּפְנֵיהֶ֖ם אִ֣ישׁ אֶל־אָחִ֑יו אֶ֨ל־הַכַּפֹּ֔רֶת הָי֖וּ פְּנֵ֥י הַכְּרֻבִֽים׃ </TextFragment>
        <Petuha/>
      </PasukFragment>
      <PasukStart id="pasuk_0:36:9" index="9" pasuk="י"/>
      <PasukFragment pasuk_id="pasuk_0:36:9">
        <TextFragment>וַיַּ֥עַשׂ אֶת־הַשֻּׁלְחָ֖ן עֲצֵ֣י שִׁטִּ֑ים אַמָּתַ֤יִם אָרְכּוֹ֙ וְאַמָּ֣ה רָחְבּ֔וֹ וְאַמָּ֥ה וָחֵ֖צִי קֹֽמָתֽוֹ׃</TextFragment>
      </PasukFragment>
      <PasukStart id="pasuk_0:36:10" index="10" pasuk="יא"/>
      <PasukFragment pasuk_id="pasuk_0:36:10">
        <TextFragment>וַיְצַ֥ף אֹת֖וֹ זָהָ֣ב טָה֑וֹר וַיַּ֥עַשׂ ל֛וֹ זֵ֥ר זָהָ֖ב סָבִֽיב׃</TextFragment>
      </PasukFragment>
      <PasukStart id="pasuk_0:36:11" index="11" pasuk="יב"/>
      <PasukFragment pasuk_id="pasuk_0:36:11">
        <TextFragment>וַיַּ֨עַשׂ ל֥וֹ מִסְגֶּ֛רֶת טֹ֖פַח סָבִ֑יב וַיַּ֧עַשׂ זֵר־זָהָ֛ב לְמִסְגַּרְתּ֖וֹ סָבִֽיב׃</TextFragment>
      </PasukFragment>
      <PasukStart id="pasuk_0:36:12" index="12" pasuk="יג"/>
      <PasukFragment pasuk_id="pasuk_0:36:12">
        <TextFragment>וַיִּצֹ֣ק ל֔וֹ אַרְבַּ֖ע טַבְּעֹ֣ת זָהָ֑ב וַיִּתֵּן֙ אֶת־הַטַּבָּעֹ֔ת עַ֚ל אַרְבַּ֣ע הַפֵּאֹ֔ת אֲשֶׁ֖ר לְאַרְבַּ֥ע רַגְלָֽיו׃</TextFragment>
      </PasukFragment>
      <PasukStart id="pasuk_0:36:13" index="13" pasuk="יד"/>
      <PasukFragment pasuk_id="pasuk_0:36:13">
        <TextFragment>לְעֻמַּת֙ הַמִּסְגֶּ֔רֶת הָי֖וּ הַטַּבָּעֹ֑ת בָּתִּים֙ לַבַּדִּ֔ים לָשֵׂ֖את אֶת־הַשֻּׁלְחָֽן׃</TextFragment>
      </PasukFragment>
      <PasukStart id="pasuk_0:36:14" index="14" pasuk="טו"/>
      <PasukFragment pasuk_id="pasuk_0:36:14">
        <TextFragment>וַיַּ֤עַשׂ אֶת־הַבַּדִּים֙ עֲצֵ֣י שִׁטִּ֔ים וַיְצַ֥ף אֹתָ֖ם זָהָ֑ב לָשֵׂ֖את אֶת־הַשֻּׁלְחָֽן׃</TextFragment>
      </PasukFragment>
      <PasukStart id="pasuk_0:36:15" index="15" pasuk="טז"/>
      <PasukFragment pasuk_id="pasuk_0:36:15">
        <TextFragment>וַיַּ֜עַשׂ אֶֽת־הַכֵּלִ֣ים ׀ אֲשֶׁ֣ר עַל־הַשֻּׁלְחָ֗ן אֶת־קְעָֽרֹתָ֤יו וְאֶת־כַּפֹּתָיו֙ וְאֵת֙ מְנַקִּיֹּתָ֔יו וְאֶ֨ת־הַקְּשָׂו֔‍ֹת אֲשֶׁ֥ר יֻסַּ֖ךְ בָּהֵ֑ן זָהָ֖ב טָהֽוֹר׃ </TextFragment>
        <Petuha/>
      </PasukFragment>
      <PasukStart id="pasuk_0:36:16" index="16" pasuk="יז"/>
      <PasukFragment pasuk_id="pasuk_0:36:16">
        <TextFragment>וַיַּ֥עַשׂ אֶת־הַמְּנֹרָ֖ה זָהָ֣ב טָה֑וֹר מִקְשָׁ֞ה עָשָׂ֤ה אֶת־הַמְּנֹרָה֙ יְרֵכָ֣הּ וְקָנָ֔הּ גְּבִיעֶ֛יהָ כַּפְתֹּרֶ֥יהָ וּפְרָחֶ֖יהָ מִמֶּ֥נָּה הָיֽוּ׃</TextFragment>
      </PasukFragment>
      <PasukStart id="pasuk_0:36:17" index="17" pasuk="יח"/>
      <PasukFragment pasuk_id="pasuk_0:36:17">
        <TextFragment>וְשִׁשָּׁ֣ה קָנִ֔ים יֹֽצְאִ֖ים מִצִּדֶּ֑יהָ שְׁלֹשָׁ֣ה ׀ קְנֵ֣י מְנֹרָ֗ה מִצִּדָּהּ֙ הָֽאֶחָ֔ד וּשְׁלֹשָׁה֙ קְנֵ֣י מְנֹרָ֔ה מִצִּדָּ֖הּ הַשֵּׁנִֽי׃</TextFragment>
      </PasukFragment>
      <PasukStart id="pasuk_0:36:18" index="18" pasuk="יט"/>
      <PasukFragment pasuk_id="pasuk_0:36:18">
        <TextFragment>שְׁלֹשָׁ֣ה גְ֠בִעִים מְֽשֻׁקָּדִ֞ים בַּקָּנֶ֣ה הָֽאֶחָד֮ כַּפְתֹּ֣ר וָפֶרַח֒ וּשְׁלֹשָׁ֣ה גְבִעִ֗ים מְשֻׁקָּדִ֛ים בְּקָנֶ֥ה אֶחָ֖ד כַּפְתֹּ֣ר וָפָ֑רַח כֵּ֚ן לְשֵׁ֣שֶׁת הַקָּנִ֔ים הַיֹּֽצְאִ֖ים מִן־הַמְּנֹרָֽה׃</TextFragment>
      </PasukFragment>
      <PasukStart id="pasuk_0:36:19" index="19" pasuk="כ"/>
      <PasukFragment pasuk_id="pasuk_0:36:19">
        <TextFragment>וּבַמְּנֹרָ֖ה אַרְבָּעָ֣ה גְבִעִ֑ים מְשֻׁ֨קָּדִ֔ים כַּפְתֹּרֶ֖יהָ וּפְרָחֶֽיהָ׃</TextFragment>
      </PasukFragment>
      <PasukStart id="pasuk_0:36:20" index="20" pasuk="כא"/>
      <PasukFragment pasuk_id="pasuk_0:36:20">
        <TextFragment>וְכַפְתֹּ֡ר תַּחַת֩ שְׁנֵ֨י הַקָּנִ֜ים מִמֶּ֗נָּה וְכַפְתֹּר֙ תַּ֣חַת שְׁנֵ֤י הַקָּנִים֙ מִמֶּ֔נָּה וְכַפְתֹּ֕ר תַּֽחַת־שְׁנֵ֥י הַקָּנִ֖ים מִמֶּ֑נָּה לְשֵׁ֨שֶׁת֙ הַקָּנִ֔ים הַיֹּֽצְאִ֖ים מִמֶּֽנָּה׃</TextFragment>
      </PasukFragment>
      <PasukStart id="pasuk_0:36:21" index="21" pasuk="כב"/>
      <PasukFragment pasuk_id="pasuk_0:36:21">
        <TextFragment>כַּפְתֹּֽרֵיהֶ֥ם וּקְנֹתָ֖ם מִמֶּ֣נָּה הָי֑וּ כֻּלָּ֛הּ מִקְשָׁ֥ה אַחַ֖ת זָהָ֥ב טָהֽוֹר׃</TextFragment>
      </PasukFragment>
      <PasukStart id="pasuk_0:36:22" index="22" pasuk="כג"/>
      <PasukFragment pasuk_id="pasuk_0:36:22">
        <TextFragment>וַיַּ֥עַשׂ אֶת־נֵֽרֹתֶ֖יהָ שִׁבְעָ֑ה וּמַלְקָחֶ֥יהָ וּמַחְתֹּתֶ֖יהָ זָהָ֥ב טָהֽוֹר׃</TextFragment>
      </PasukFragment>
      <PasukStart id="pasuk_0:36:23" index="23" pasuk="כד"/>
      <PasukFragment pasuk_id="pasuk_0:36:23">
        <TextFragment>כִּכָּ֛ר זָהָ֥ב טָה֖וֹר עָשָׂ֣ה אֹתָ֑הּ וְאֵ֖ת כָּל־כֵּלֶֽיהָ׃ </TextFragment>
        <Petuha/>
      </PasukFragment>
      <PasukStart id="pasuk_0:36:24" index="24" pasuk="כה"/>
      <PasukFragment pasuk_id="pasuk_0:36:24">
        <TextFragment>וַיַּ֛עַשׂ אֶת־מִזְבַּ֥ח הַקְּטֹ֖רֶת עֲצֵ֣י שִׁטִּ֑ים אַמָּ֣ה אָרְכּוֹ֩ וְאַמָּ֨ה רָחְבּ֜וֹ רָב֗וּעַ וְאַמָּתַ֨יִם֙ קֹֽמָת֔וֹ מִמֶּ֖נּוּ הָי֥וּ קַרְנֹתָֽיו׃</TextFragment>
      </PasukFragment>
      <PasukStart id="pasuk_0:36:25" index="25" pasuk="כו"/>
      <PasukFragment pasuk_id="pasuk_0:36:25">
        <TextFragment>וַיְצַ֨ף אֹת֜וֹ זָהָ֣ב טָה֗וֹר אֶת־גַּגּ֧וֹ וְאֶת־קִֽירֹתָ֛יו סָבִ֖יב וְאֶת־קַרְנֹתָ֑יו וַיַּ֥עַשׂ ל֛וֹ זֵ֥ר זָהָ֖ב סָבִֽיב׃</TextFragment>
      </PasukFragment>
      <PasukStart id="pasuk_0:36:26" index="26" pasuk="כז"/>
      <PasukFragment pasuk_id="pasuk_0:36:26">
        <TextFragment>וּשְׁתֵּי֩ טַבְּעֹ֨ת זָהָ֜ב עָֽשָׂה־ל֣וֹ ׀ מִתַּ֣חַת לְזֵר֗וֹ עַ֚ל שְׁתֵּ֣י צַלְעֹתָ֔יו עַ֖ל שְׁנֵ֣י צִדָּ֑יו לְבָתִּ֣ים לְבַדִּ֔ים לָשֵׂ֥את אֹת֖וֹ בָּהֶֽם׃</TextFragment>
      </PasukFragment>
      <PasukStart id="pasuk_0:36:27" index="27" pasuk="כח"/>
      <PasukFragment pasuk_id="pasuk_0:36:27">
        <TextFragment>וַיַּ֥עַשׂ אֶת־הַבַּדִּ֖ים עֲצֵ֣י שִׁטִּ֑ים וַיְצַ֥ף אֹתָ֖ם זָהָֽב׃</TextFragment>
      </PasukFragment>
      <PasukStart id="pasuk_0:36:28" index="28" pasuk="כט"/>
      <PasukFragment pasuk_id="pasuk_0:36:28">
        <TextFragment>וַיַּ֜עַשׂ אֶת־שֶׁ֤מֶן הַמִּשְׁחָה֙ קֹ֔דֶשׁ וְאֶת־קְטֹ֥רֶת הַסַּמִּ֖ים טָה֑וֹר מַֽעֲשֵׂ֖ה רֹקֵֽחַ׃ </TextFragment>
        <Setumah/>
      </PasukFragment>
    </Perek>
    <Perek id="perek_0:37" index="37" perek="לח">
      <PasukStart id="pasuk_0:37:0" index="0" pasuk="א"/>
      <PasukFragment pasuk_id="pasuk_0:37:0">
        <TextFragment>וַיַּ֛עַשׂ אֶת־מִזְבַּ֥ח הָֽעֹלָ֖ה עֲצֵ֣י שִׁטִּ֑ים חָמֵשׁ֩ אַמּ֨וֹת אָרְכּ֜וֹ וְחָֽמֵשׁ־אַמּ֤וֹת רָחְבּוֹ֙ רָב֔וּעַ וְשָׁלֹ֥שׁ אַמּ֖וֹת קֹֽמָתֽוֹ׃</TextFragment>
      </PasukFragment>
      <PasukStart id="pasuk_0:37:1" index="1" pasuk="ב"/>
      <PasukFragment pasuk_id="pasuk_0:37:1">
        <TextFragment>וַיַּ֣עַשׂ קַרְנֹתָ֗יו עַ֚ל אַרְבַּ֣ע פִּנֹּתָ֔יו מִמֶּ֖נּוּ הָי֣וּ קַרְנֹתָ֑יו וַיְצַ֥ף אֹת֖וֹ נְחֹֽשֶׁת׃</TextFragment>
      </PasukFragment>
      <PasukStart id="pasuk_0:37:2" index="2" pasuk="ג"/>
      <PasukFragment pasuk_id="pasuk_0:37:2">
        <TextFragment>וַיַּ֜עַשׂ אֶֽת־כָּל־כְּלֵ֣י הַמִּזְבֵּ֗חַ אֶת־הַסִּירֹ֤ת וְאֶת־הַיָּעִים֙ וְאֶת־הַמִּזְרָקֹ֔ת אֶת־הַמִּזְלָגֹ֖ת וְאֶת־הַמַּחְתֹּ֑ת כָּל־כֵּלָ֖יו עָשָׂ֥ה נְחֹֽשֶׁת׃</TextFragment>
      </PasukFragment>
      <PasukStart id="pasuk_0:37:3" index="3" pasuk="ד"/>
      <PasukFragment pasuk_id="pasuk_0:37:3">
        <TextFragment>וַיַּ֤עַשׂ לַמִּזְבֵּ֨חַ֙ מִכְבָּ֔ר מַֽעֲשֵׂ֖ה רֶ֣שֶׁת נְחֹ֑שֶׁת תַּ֧חַת כַּרְכֻּבּ֛וֹ מִלְּמַ֖טָּה עַד־חֶצְיֽוֹ׃</TextFragment>
      </PasukFragment>
      <PasukStart id="pasuk_0:37:4" index="4" pasuk="ה"/>
      <PasukFragment pasuk_id="pasuk_0:37:4">
        <TextFragment>וַיִּצֹ֞ק אַרְבַּ֧ע טַבָּעֹ֛ת בְּאַרְבַּ֥ע הַקְּצָו֖‍ֹת לְמִכְבַּ֣ר הַנְּחֹ֑שֶׁת בָּתִּ֖ים לַבַּדִּֽים׃</TextFragment>
      </PasukFragment>
      <PasukStart id="pasuk_0:37:5" index="5" pasuk="ו"/>
      <PasukFragment pasuk_id="pasuk_0:37:5">
        <TextFragment>וַיַּ֥עַשׂ אֶת־הַבַּדִּ֖ים עֲצֵ֣י שִׁטִּ֑ים וַיְצַ֥ף אֹתָ֖ם נְחֹֽשֶׁת׃</TextFragment>
      </PasukFragment>
      <PasukStart id="pasuk_0:37:6" index="6" pasuk="ז"/>
      <PasukFragment pasuk_id="pasuk_0:37:6">
        <TextFragment>וַיָּבֵ֨א אֶת־הַבַּדִּ֜ים בַּטַּבָּעֹ֗ת עַ֚ל צַלְעֹ֣ת הַמִּזְבֵּ֔חַ לָשֵׂ֥את אֹת֖וֹ בָּהֶ֑ם נְב֥וּב לֻחֹ֖ת עָשָׂ֥ה אֹתֽוֹ׃ </TextFragment>
        <Setumah/>
      </PasukFragment>
      <PasukStart id="pasuk_0:37:7" index="7" pasuk="ח"/>
      <PasukFragment pasuk_id="pasuk_0:37:7">
        <TextFragment>וַיַּ֗עַשׂ אֵ֚ת הַכִּיּ֣וֹר נְחֹ֔שֶׁת וְאֵ֖ת כַּנּ֣וֹ נְחֹ֑שֶׁת בְּמַרְאֹת֙ הַצֹּ֣בְאֹ֔ת אֲשֶׁ֣ר צָֽבְא֔וּ פֶּ֖תַח אֹ֥הֶל מוֹעֵֽד׃ </TextFragment>
        <Setumah/>
      </PasukFragment>
      <PasukStart id="pasuk_0:37:8" index="8" pasuk="ט"/>
      <PasukFragment pasuk_id="pasuk_0:37:8">
        <TextFragment>וַיַּ֖עַשׂ אֶת־הֶֽחָצֵ֑ר לִפְאַ֣ת ׀ נֶ֣גֶב תֵּימָ֗נָה קַלְעֵ֤י הֶֽחָצֵר֙ שֵׁ֣שׁ מָשְׁזָ֔ר מֵאָ֖ה בָּֽאַמָּֽה׃</TextFragment>
      </PasukFragment>
      <PasukStart id="pasuk_0:37:9" index="9" pasuk="י"/>
      <PasukFragment pasuk_id="pasuk_0:37:9">
        <TextFragment>עַמּֽוּדֵיהֶ֣ם עֶשְׂרִ֔ים וְאַדְנֵיהֶ֥ם עֶשְׂרִ֖ים נְחֹ֑שֶׁת וָוֵ֧י הָֽעַמּוּדִ֛ים וַחֲשֻֽׁקֵיהֶ֖ם כָּֽסֶף׃</TextFragment>
      </PasukFragment>
      <PasukStart id="pasuk_0:37:10" index="10" pasuk="יא"/>
      <PasukFragment pasuk_id="pasuk_0:37:10">
        <TextFragment>וְלִפְאַ֤ת צָפוֹן֙ מֵאָ֣ה בָֽאַמָּ֔ה עַמּֽוּדֵיהֶ֣ם עֶשְׂרִ֔ים וְאַדְנֵיהֶ֥ם עֶשְׂרִ֖ים נְחֹ֑שֶׁת וָוֵ֧י הָֽעַמּוּדִ֛ים וַחֲשֻֽׁקֵיהֶ֖ם כָּֽסֶף׃</TextFragment>
      </PasukFragment>
      <PasukStart id="pasuk_0:37:11" index="11" pasuk="יב"/>
      <PasukFragment pasuk_id="pasuk_0:37:11">
        <TextFragment>וְלִפְאַת־יָ֗ם קְלָעִים֙ חֲמִשִּׁ֣ים בָּֽאַמָּ֔ה עַמּֽוּדֵיהֶ֣ם עֲשָׂרָ֔ה וְאַדְנֵיהֶ֖ם עֲשָׂרָ֑ה וָוֵ֧י הָֽעַמֻּדִ֛ים וַחֲשֽׁוּקֵיהֶ֖ם כָּֽסֶף׃</TextFragment>
      </PasukFragment>
      <PasukStart id="pasuk_0:37:12" index="12" pasuk="יג"/>
      <PasukFragment pasuk_id="pasuk_0:37:12">
        <TextFragment>וְלִפְאַ֛ת קֵ֥דְמָה מִזְרָ֖חָה חֲמִשִּׁ֥ים אַמָּֽה׃</TextFragment>
      </PasukFragment>
      <PasukStart id="pasuk_0:37:13" index="13" pasuk="יד"/>
      <PasukFragment pasuk_id="pasuk_0:37:13">
        <TextFragment>קְלָעִ֛ים חֲמֵשׁ־עֶשְׂרֵ֥ה אַמָּ֖ה אֶל־הַכָּתֵ֑ף עַמּֽוּדֵיהֶ֣ם שְׁלֹשָׁ֔ה וְאַדְנֵיהֶ֖ם שְׁלֹשָֽׁה׃</TextFragment>
      </PasukFragment>
      <PasukStart id="pasuk_0:37:14" index="14" pasuk="טו"/>
      <PasukFragment pasuk_id="pasuk_0:37:14">
        <TextFragment>וְלַכָּתֵ֣ף הַשֵּׁנִ֗ית מִזֶּ֤ה וּמִזֶּה֙ לְשַׁ֣עַר הֶֽחָצֵ֔ר קְלָעִ֕ים חֲמֵ֥שׁ עֶשְׂרֵ֖ה אַמָּ֑ה עַמֻּֽדֵיהֶ֣ם שְׁלֹשָׁ֔ה וְאַדְנֵיהֶ֖ם שְׁלֹשָֽׁה׃</TextFragment>
      </PasukFragment>
      <PasukStart id="pasuk_0:37:15" index="15" pasuk="טז"/>
      <PasukFragment pasuk_id="pasuk_0:37:15">
        <TextFragment>כָּל־קַלְעֵ֧י הֶֽחָצֵ֛ר סָבִ֖יב שֵׁ֥שׁ מָשְׁזָֽר׃</TextFragment>
      </PasukFragment>
      <PasukStart id="pasuk_0:37:16" index="16" pasuk="יז"/>
      <PasukFragment pasuk_id="pasuk_0:37:16">
        <TextFragment>וְהָֽאֲדָנִ֣ים לָֽעַמֻּדִים֮ נְחֹשֶׁת֒ וָוֵ֨י הָֽעַמּוּדִ֜ים וַחֲשֽׁוּקֵיהֶם֙ כֶּ֔סֶף וְצִפּ֥וּי רָֽאשֵׁיהֶ֖ם כָּ֑סֶף וְהֵם֙ מְחֻשָּׁקִ֣ים כֶּ֔סֶף כֹּ֖ל עַמֻּדֵ֥י הֶֽחָצֵֽר׃</TextFragment>
      </PasukFragment>
      <PasukStart id="pasuk_0:37:17" index="17" pasuk="יח"/>
      <PasukFragment pasuk_id="pasuk_0:37:17">
        <TextFragment>וּמָסַ֞ךְ שַׁ֤עַר הֶֽחָצֵר֙ מַֽעֲשֵׂ֣ה רֹקֵ֔ם תְּכֵ֧לֶת וְאַרְגָּמָ֛ן וְתוֹלַ֥עַת שָׁנִ֖י וְשֵׁ֣שׁ מָשְׁזָ֑ר וְעֶשְׂרִ֤ים אַמָּה֙ אֹ֔רֶךְ וְקוֹמָ֤ה בְרֹ֨חַב֙ חָמֵ֣שׁ אַמּ֔וֹת לְעֻמַּ֖ת קַלְעֵ֥י הֶֽחָצֵֽר׃</TextFragment>
      </PasukFragment>
      <PasukStart id="pasuk_0:37:18" index="18" pasuk="יט"/>
      <PasukFragment pasuk_id="pasuk_0:37:18">
        <TextFragment>וְעַמֻּֽדֵיהֶם֙ אַרְבָּעָ֔ה וְאַדְנֵיהֶ֥ם אַרְבָּעָ֖ה נְחֹ֑שֶׁת וָֽוֵיהֶ֣ם כֶּ֔סֶף וְצִפּ֧וּי רָֽאשֵׁיהֶ֛ם וַחֲשֻֽׁקֵיהֶ֖ם כָּֽסֶף׃</TextFragment>
      </PasukFragment>
      <PasukStart id="pasuk_0:37:19" index="19" pasuk="כ"/>
      <PasukFragment pasuk_id="pasuk_0:37:19">
        <TextFragment>וְֽכָל־הַיְתֵדֹ֞ת לַמִּשְׁכָּ֧ן וְלֶֽחָצֵ֛ר סָבִ֖יב נְחֹֽשֶׁת׃ </TextFragment>
        <Setumah/>
      </PasukFragment>
      <PasukStart id="pasuk_0:37:20" index="20" pasuk="כא"/>
      <PasukFragment pasuk_id="pasuk_0:37:20">
        <TextFragment>אֵ֣לֶּה פְקוּדֵ֤י הַמִּשְׁכָּן֙ מִשְׁכַּ֣ן הָֽעֵדֻ֔ת אֲשֶׁ֥ר פֻּקַּ֖ד עַל־פִּ֣י מֹשֶׁ֑ה עֲבֹדַת֙ הַלְוִיִּ֔ם בְּיַד֙ אִֽיתָמָ֔ר בֶּֽן־אַהֲרֹ֖ן הַכֹּהֵֽן׃</TextFragment>
      </PasukFragment>
      <PasukStart id="pasuk_0:37:21" index="21" pasuk="כב"/>
      <PasukFragment pasuk_id="pasuk_0:37:21">
        <TextFragment>וּבְצַלְאֵ֛ל בֶּן־אוּרִ֥י בֶן־ח֖וּר לְמַטֵּ֣ה יְהוּדָ֑ה עָשָׂ֕ה אֵ֛ת כָּל־אֲשֶׁר־צִוָּ֥ה יְהוָ֖ה אֶת־מֹשֶֽׁה׃</TextFragment>
      </PasukFragment>
      <PasukStart id="pasuk_0:37:22" index="22" pasuk="כג"/>
      <PasukFragment pasuk_id="pasuk_0:37:22">
        <TextFragment>וְאִתּ֗וֹ אָֽהֳלִיאָ֞ב בֶּן־אֲחִֽיסָמָ֛ךְ לְמַטֵּה־דָ֖ן חָרָ֣שׁ וְחֹשֵׁ֑ב וְרֹקֵ֗ם בַּתְּכֵ֨לֶת֙ וּבָֽאַרְגָּמָ֔ן וּבְתוֹלַ֥עַת הַשָּׁנִ֖י וּבַשֵּֽׁשׁ׃ </TextFragment>
        <Setumah/>
      </PasukFragment>
      <PasukStart id="pasuk_0:37:23" index="23" pasuk="כד"/>
      <PasukFragment pasuk_id="pasuk_0:37:23">
        <TextFragment>כָּל־הַזָּהָ֗ב הֶֽעָשׂוּי֙ לַמְּלָאכָ֔ה בְּכֹ֖ל מְלֶ֣אכֶת הַקֹּ֑דֶשׁ וַיְהִ֣י ׀ זְהַ֣ב הַתְּנוּפָ֗ה תֵּ֤שַׁע וְעֶשְׂרִים֙ כִּכָּ֔ר וּשְׁבַ֨ע מֵא֧וֹת וּשְׁלֹשִׁ֛ים שֶׁ֖קֶל בְּשֶׁ֥קֶל הַקֹּֽדֶשׁ׃</TextFragment>
      </PasukFragment>
      <PasukStart id="pasuk_0:37:24" index="24" pasuk="כה"/>
      <PasukFragment pasuk_id="pasuk_0:37:24">
        <TextFragment>וְכֶ֛סֶף פְּקוּדֵ֥י הָֽעֵדָ֖ה מְאַ֣ת כִּכָּ֑ר וְאֶלֶף֩ וּשְׁבַ֨ע מֵא֜וֹת וַֽחֲמִשָּׁ֧ה וְשִׁבְעִ֛ים שֶׁ֖קֶל בְּשֶׁ֥קֶל הַקֹּֽדֶשׁ׃</TextFragment>
      </PasukFragment>
      <PasukStart id="pasuk_0:37:25" index="25" pasuk="כו"/>
      <PasukFragment pasuk_id="pasuk_0:37:25">
        <TextFragment>בֶּ֚קַע לַגֻּלְגֹּ֔לֶת מַֽחֲצִ֥ית הַשֶּׁ֖קֶל בְּשֶׁ֣קֶל הַקֹּ֑דֶשׁ לְכֹ֨ל הָֽעֹבֵ֜ר עַל־הַפְּקֻדִ֗ים מִבֶּ֨ן עֶשְׂרִ֤ים שָׁנָה֙ וָמַ֔עְלָה לְשֵׁשׁ־מֵא֥וֹת אֶ֨לֶף֙ וּשְׁלֹ֣שֶׁת אֲלָפִ֔ים וַֽחֲמֵ֥שׁ מֵא֖וֹת וַֽחֲמִשִּֽׁים׃</TextFragment>
      </PasukFragment>
      <PasukStart id="pasuk_0:37:26" index="26" pasuk="כז"/>
      <PasukFragment pasuk_id="pasuk_0:37:26">
        <TextFragment>וַיְהִ֗י מְאַת֙ כִּכַּ֣ר הַכֶּ֔סֶף לָצֶ֗קֶת אֵ֚ת אַדְנֵ֣י הַקֹּ֔דֶשׁ וְאֵ֖ת אַדְנֵ֣י הַפָּרֹ֑כֶת מְאַ֧ת אֲדָנִ֛ים לִמְאַ֥ת הַכִּכָּ֖ר כִּכָּ֥ר לָאָֽדֶן׃</TextFragment>
      </PasukFragment>
      <PasukStart id="pasuk_0:37:27" index="27" pasuk="כח"/>
      <PasukFragment pasuk_id="pasuk_0:37:27">
        <TextFragment>וְאֶת־הָאֶ֜לֶף וּשְׁבַ֤ע הַמֵּאוֹת֙ וַֽחֲמִשָּׁ֣ה וְשִׁבְעִ֔ים עָשָׂ֥ה וָוִ֖ים לָֽעַמּוּדִ֑ים וְצִפָּ֥ה רָֽאשֵׁיהֶ֖ם וְחִשַּׁ֥ק אֹתָֽם׃</TextFragment>
      </PasukFragment>
      <PasukStart id="pasuk_0:37:28" index="28" pasuk="כט"/>
      <PasukFragment pasuk_id="pasuk_0:37:28">
        <TextFragment>וּנְחֹ֥שֶׁת הַתְּנוּפָ֖ה שִׁבְעִ֣ים כִּכָּ֑ר וְאַלְפַּ֥יִם וְאַרְבַּע־מֵא֖וֹת שָֽׁקֶל׃</TextFragment>
      </PasukFragment>
      <PasukStart id="pasuk_0:37:29" index="29" pasuk="ל"/>
      <PasukFragment pasuk_id="pasuk_0:37:29">
        <TextFragment>וַיַּ֣עַשׂ בָּ֗הּ אֶת־אַדְנֵי֙ פֶּ֚תַח אֹ֣הֶל מוֹעֵ֔ד וְאֵת֙ מִזְבַּ֣ח הַנְּחֹ֔שֶׁת וְאֶת־מִכְבַּ֥ר הַנְּחֹ֖שֶׁת אֲשֶׁר־ל֑וֹ וְאֵ֖ת כָּל־כְּלֵ֥י הַמִּזְבֵּֽחַ׃</TextFragment>
      </PasukFragment>
      <PasukStart id="pasuk_0:37:30" index="30" pasuk="לא"/>
      <PasukFragment pasuk_id="pasuk_0:37:30">
        <TextFragment>וְאֶת־אַדְנֵ֤י הֶֽחָצֵר֙ סָבִ֔יב וְאֶת־אַדְנֵ֖י שַׁ֣עַר הֶֽחָצֵ֑ר וְאֵ֨ת כָּל־יִתְדֹ֧ת הַמִּשְׁכָּ֛ן וְאֶת־כָּל־יִתְדֹ֥ת הֶֽחָצֵ֖ר סָבִֽיב׃</TextFragment>
      </PasukFragment>
    </Perek>
    <Perek id="perek_0:38" index="38" perek="לט">
      <PasukStart id="pasuk_0:38:0" index="0" pasuk="א"/>
      <PasukFragment pasuk_id="pasuk_0:38:0">
        <TextFragment>וּמִן־הַתְּכֵ֤לֶת וְהָֽאַרְגָּמָן֙ וְתוֹלַ֣עַת הַשָּׁנִ֔י עָשׂ֥וּ בִגְדֵי־שְׂרָ֖ד לְשָׁרֵ֣ת בַּקֹּ֑דֶשׁ וַֽיַּעֲשׂ֞וּ אֶת־בִּגְדֵ֤י הַקֹּ֨דֶשׁ֙ אֲשֶׁ֣ר לְאַֽהֲרֹ֔ן כַּֽאֲשֶׁ֛ר צִוָּ֥ה יְהוָ֖ה אֶת־מֹשֶֽׁה׃ </TextFragment>
        <Petuha/>
      </PasukFragment>
      <PasukStart id="pasuk_0:38:1" index="1" pasuk="ב"/>
      <PasukFragment pasuk_id="pasuk_0:38:1">
        <TextFragment>וַיַּ֖עַשׂ אֶת־הָֽאֵפֹ֑ד זָהָ֗ב תְּכֵ֧לֶת וְאַרְגָּמָ֛ן וְתוֹלַ֥עַת שָׁנִ֖י וְשֵׁ֥שׁ מָשְׁזָֽר׃</TextFragment>
      </PasukFragment>
      <PasukStart id="pasuk_0:38:2" index="2" pasuk="ג"/>
      <PasukFragment pasuk_id="pasuk_0:38:2">
        <TextFragment>וַֽיְרַקְּע֞וּ אֶת־פַּחֵ֣י הַזָּהָב֮ וְקִצֵּ֣ץ פְּתִילִם֒ לַֽעֲשׂ֗וֹת בְּת֤וֹךְ הַתְּכֵ֨לֶת֙ וּבְת֣וֹךְ הָֽאַרְגָּמָ֔ן וּבְת֛וֹךְ תּוֹלַ֥עַת הַשָּׁנִ֖י וּבְת֣וֹךְ הַשֵּׁ֑שׁ מַֽעֲשֵׂ֖ה חֹשֵֽׁב׃</TextFragment>
      </PasukFragment>
      <PasukStart id="pasuk_0:38:3" index="3" pasuk="ד"/>
      <PasukFragment pasuk_id="pasuk_0:38:3">
        <TextFragment>כְּתֵפֹ֥ת עָֽשׂוּ־ל֖וֹ חֹֽבְרֹ֑ת עַל־שְׁנֵ֥י קצוותו (קְצוֹתָ֖יו) חֻבָּֽר׃</TextFragment>
      </PasukFragment>
      <PasukStart id="pasuk_0:38:4" index="4" pasuk="ה"/>
      <PasukFragment pasuk_id="pasuk_0:38:4">
        <TextFragment>וְחֵ֨שֶׁב אֲפֻדָּת֜וֹ אֲשֶׁ֣ר עָלָ֗יו מִמֶּ֣נּוּ הוּא֮ כְּמַֽעֲשֵׂהוּ֒ זָהָ֗ב תְּכֵ֧לֶת וְאַרְגָּמָ֛ן וְתוֹלַ֥עַת שָׁנִ֖י וְשֵׁ֣שׁ מָשְׁזָ֑ר כַּֽאֲשֶׁ֛ר צִוָּ֥ה יְהוָ֖ה אֶת־מֹשֶֽׁה׃ </TextFragment>
        <Setumah/>
      </PasukFragment>
      <PasukStart id="pasuk_0:38:5" index="5" pasuk="ו"/>
      <PasukFragment pasuk_id="pasuk_0:38:5">
        <TextFragment>וַֽיַּעֲשׂוּ֙ אֶת־אַבְנֵ֣י הַשֹּׁ֔הַם מֻֽסַבֹּ֖ת מִשְׁבְּצֹ֣ת זָהָ֑ב מְפֻתָּחֹת֙ פִּתּוּחֵ֣י חוֹתָ֔ם עַל־שְׁמ֖וֹת בְּנֵ֥י יִשְׂרָאֵֽל׃</TextFragment>
      </PasukFragment>
      <PasukStart id="pasuk_0:38:6" index="6" pasuk="ז"/>
      <PasukFragment pasuk_id="pasuk_0:38:6">
        <TextFragment>וַיָּ֣שֶׂם אֹתָ֗ם עַ֚ל כִּתְפֹ֣ת הָֽאֵפֹ֔ד אַבְנֵ֥י זִכָּר֖וֹן לִבְנֵ֣י יִשְׂרָאֵ֑ל כַּֽאֲשֶׁ֛ר צִוָּ֥ה יְהוָ֖ה אֶת־מֹשֶֽׁה׃ </TextFragment>
        <Petuha/>
      </PasukFragment>
      <PasukStart id="pasuk_0:38:7" index="7" pasuk="ח"/>
      <PasukFragment pasuk_id="pasuk_0:38:7">
        <TextFragment>וַיַּ֧עַשׂ אֶת־הַחֹ֛שֶׁן מַֽעֲשֵׂ֥ה חֹשֵׁ֖ב כְּמַֽעֲשֵׂ֣ה אֵפֹ֑ד זָהָ֗ב תְּכֵ֧לֶת וְאַרְגָּמָ֛ן וְתוֹלַ֥עַת שָׁנִ֖י וְשֵׁ֥שׁ מָשְׁזָֽר׃</TextFragment>
      </PasukFragment>
      <PasukStart id="pasuk_0:38:8" index="8" pasuk="ט"/>
      <PasukFragment pasuk_id="pasuk_0:38:8">
        <TextFragment>רָב֧וּעַ הָיָ֛ה כָּפ֖וּל עָשׂ֣וּ אֶת־הַחֹ֑שֶׁן זֶ֧רֶת אָרְכּ֛וֹ וְזֶ֥רֶת רָחְבּ֖וֹ כָּפֽוּל׃</TextFragment>
      </PasukFragment>
      <PasukStart id="pasuk_0:38:9" index="9" pasuk="י"/>
      <PasukFragment pasuk_id="pasuk_0:38:9">
        <TextFragment>וַיְמַ֨לְאוּ־ב֔וֹ אַרְבָּעָ֖ה ט֣וּרֵי אָ֑בֶן ט֗וּר אֹ֤דֶם פִּטְדָה֙ וּבָרֶ֔קֶת הַטּ֖וּר הָֽאֶחָֽד׃</TextFragment>
      </PasukFragment>
      <PasukStart id="pasuk_0:38:10" index="10" pasuk="יא"/>
      <PasukFragment pasuk_id="pasuk_0:38:10">
        <TextFragment>וְהַטּ֖וּר הַשֵּׁנִ֑י נֹ֥פֶךְ סַפִּ֖יר וְיָֽהֲלֹֽם׃</TextFragment>
      </PasukFragment>
      <PasukStart id="pasuk_0:38:11" index="11" pasuk="יב"/>
      <PasukFragment pasuk_id="pasuk_0:38:11">
        <TextFragment>וְהַטּ֖וּר הַשְּׁלִישִׁ֑י לֶ֥שֶׁם שְׁב֖וֹ וְאַחְלָֽמָה׃</TextFragment>
      </PasukFragment>
      <PasukStart id="pasuk_0:38:12" index="12" pasuk="יג"/>
      <PasukFragment pasuk_id="pasuk_0:38:12">
        <TextFragment>וְהַטּוּר֙ הָֽרְבִיעִ֔י תַּרְשִׁ֥ישׁ שֹׁ֖הַם וְיָֽשְׁפֵ֑ה מֽוּסַבֹּ֛ת מִשְׁבְּצֹ֥ת זָהָ֖ב בְּמִלֻּֽאֹתָֽם׃</TextFragment>
      </PasukFragment>
      <PasukStart id="pasuk_0:38:13" index="13" pasuk="יד"/>
      <PasukFragment pasuk_id="pasuk_0:38:13">
        <TextFragment>וְ֠הָֽאֲבָנִים עַל־שְׁמֹ֨ת בְּנֵֽי־יִשְׂרָאֵ֥ל הֵ֛נָּה שְׁתֵּ֥ים עֶשְׂרֵ֖ה עַל־שְׁמֹתָ֑ם פִּתּוּחֵ֤י חֹתָם֙ אִ֣ישׁ עַל־שְׁמ֔וֹ לִשְׁנֵ֥ים עָשָׂ֖ר שָֽׁבֶט׃</TextFragment>
      </PasukFragment>
      <PasukStart id="pasuk_0:38:14" index="14" pasuk="טו"/>
      <PasukFragment pasuk_id="pasuk_0:38:14">
        <TextFragment>וַיַּֽעֲשׂ֧וּ עַל־הַחֹ֛שֶׁן שַׁרְשְׁרֹ֥ת גַּבְלֻ֖ת מַֽעֲשֵׂ֣ה עֲבֹ֑ת זָהָ֖ב טָהֽוֹר׃</TextFragment>
      </PasukFragment>
      <PasukStart id="pasuk_0:38:15" index="15" pasuk="טז"/>
      <PasukFragment pasuk_id="pasuk_0:38:15">
        <TextFragment>וַֽיַּעֲשׂ֗וּ שְׁתֵּי֙ מִשְׁבְּצֹ֣ת זָהָ֔ב וּשְׁתֵּ֖י טַבְּעֹ֣ת זָהָ֑ב וַֽיִּתְּנ֗וּ אֶת־שְׁתֵּי֙ הַטַּבָּעֹ֔ת עַל־שְׁנֵ֖י קְצ֥וֹת הַחֹֽשֶׁן׃</TextFragment>
      </PasukFragment>
      <PasukStart id="pasuk_0:38:16" index="16" pasuk="יז"/>
      <PasukFragment pasuk_id="pasuk_0:38:16">
        <TextFragment>וַֽיִּתְּנ֗וּ שְׁתֵּי֙ הָֽעֲבֹתֹ֣ת הַזָּהָ֔ב עַל־שְׁתֵּ֖י הַטַּבָּעֹ֑ת עַל־קְצ֖וֹת הַחֹֽשֶׁן׃</TextFragment>
      </PasukFragment>
      <PasukStart id="pasuk_0:38:17" index="17" pasuk="יח"/>
      <PasukFragment pasuk_id="pasuk_0:38:17">
        <TextFragment>וְאֵ֨ת שְׁתֵּ֤י קְצוֹת֙ שְׁתֵּ֣י הָֽעֲבֹתֹ֔ת נָֽתְנ֖וּ עַל־שְׁתֵּ֣י הַֽמִּשְׁבְּצֹ֑ת וַֽיִּתְּנֻ֛ם עַל־כִּתְפֹ֥ת הָֽאֵפֹ֖ד אֶל־מ֥וּל פָּנָֽיו׃</TextFragment>
      </PasukFragment>
      <PasukStart id="pasuk_0:38:18" index="18" pasuk="יט"/>
      <PasukFragment pasuk_id="pasuk_0:38:18">
        <TextFragment>וַֽיַּעֲשׂ֗וּ שְׁתֵּי֙ טַבְּעֹ֣ת זָהָ֔ב וַיָּשִׂ֕ימוּ עַל־שְׁנֵ֖י קְצ֣וֹת הַחֹ֑שֶׁן עַל־שְׂפָת֕וֹ אֲשֶׁ֛ר אֶל־עֵ֥בֶר הָֽאֵפֹ֖ד בָּֽיְתָה׃</TextFragment>
      </PasukFragment>
      <PasukStart id="pasuk_0:38:19" index="19" pasuk="כ"/>
      <PasukFragment pasuk_id="pasuk_0:38:19">
        <TextFragment>וַֽיַּעֲשׂוּ֮ שְׁתֵּ֣י טַבְּעֹ֣ת זָהָב֒ וַֽיִּתְּנֻ֡ם עַל־שְׁתֵּי֩ כִתְפֹ֨ת הָֽאֵפֹ֤ד מִלְּמַ֨טָּה֙ מִמּ֣וּל פָּנָ֔יו לְעֻמַּ֖ת מַחְבַּרְתּ֑וֹ מִמַּ֕עַל לְחֵ֖שֶׁב הָֽאֵפֹֽד׃</TextFragment>
      </PasukFragment>
      <PasukStart id="pasuk_0:38:20" index="20" pasuk="כא"/>
      <PasukFragment pasuk_id="pasuk_0:38:20">
        <TextFragment>וַיִּרְכְּס֣וּ אֶת־הַחֹ֡שֶׁן מִטַּבְּעֹתָיו֩ אֶל־טַבְּעֹ֨ת הָֽאֵפֹ֜ד בִּפְתִ֣יל תְּכֵ֗לֶת לִֽהְיֹת֙ עַל־חֵ֣שֶׁב הָֽאֵפֹ֔ד וְלֹֽא־יִזַּ֣ח הַחֹ֔שֶׁן מֵעַ֖ל הָֽאֵפֹ֑ד כַּֽאֲשֶׁ֛ר צִוָּ֥ה יְהוָ֖ה אֶת־מֹשֶֽׁה׃ </TextFragment>
        <Petuha/>
      </PasukFragment>
      <PasukStart id="pasuk_0:38:21" index="21" pasuk="כב"/>
      <PasukFragment pasuk_id="pasuk_0:38:21">
        <TextFragment>וַיַּ֛עַשׂ אֶת־מְעִ֥יל הָֽאֵפֹ֖ד מַֽעֲשֵׂ֣ה אֹרֵ֑ג כְּלִ֖יל תְּכֵֽלֶת׃</TextFragment>
      </PasukFragment>
      <PasukStart id="pasuk_0:38:22" index="22" pasuk="כג"/>
      <PasukFragment pasuk_id="pasuk_0:38:22">
        <TextFragment>וּפִֽי־הַמְּעִ֥יל בְּתוֹכ֖וֹ כְּפִ֣י תַחְרָ֑א שָׂפָ֥ה לְפִ֛יו סָבִ֖יב לֹ֥א יִקָּרֵֽעַ׃</TextFragment>
      </PasukFragment>
      <PasukStart id="pasuk_0:38:23" index="23" pasuk="כד"/>
      <PasukFragment pasuk_id="pasuk_0:38:23">
        <TextFragment>וַֽיַּעֲשׂוּ֙ עַל־שׁוּלֵ֣י הַמְּעִ֔יל רִמּוֹנֵ֕י תְּכֵ֥לֶת וְאַרְגָּמָ֖ן וְתוֹלַ֣עַת שָׁנִ֑י מָשְׁזָֽר׃</TextFragment>
      </PasukFragment>
      <PasukStart id="pasuk_0:38:24" index="24" pasuk="כה"/>
      <PasukFragment pasuk_id="pasuk_0:38:24">
        <TextFragment>וַיַּֽעֲשׂ֥וּ פַֽעֲמֹנֵ֖י זָהָ֣ב טָה֑וֹר וַיִּתְּנ֨וּ אֶת־הַפַּֽעֲמֹנִ֜ים בְּת֣וֹךְ הָֽרִמֹּנִ֗ים עַל־שׁוּלֵ֤י הַמְּעִיל֙ סָבִ֔יב בְּת֖וֹךְ הָֽרִמֹּנִֽים׃</TextFragment>
      </PasukFragment>
      <PasukStart id="pasuk_0:38:25" index="25" pasuk="כו"/>
      <PasukFragment pasuk_id="pasuk_0:38:25">
        <TextFragment>פַּֽעֲמֹ֤ן וְרִמֹּן֙ פַּֽעֲמֹ֣ן וְרִמֹּ֔ן עַל־שׁוּלֵ֥י הַמְּעִ֖יל סָבִ֑יב לְשָׁרֵ֕ת כַּֽאֲשֶׁ֛ר צִוָּ֥ה יְהוָ֖ה אֶת־מֹשֶֽׁה׃ </TextFragment>
        <Setumah/>
      </PasukFragment>
      <PasukStart id="pasuk_0:38:26" index="26" pasuk="כז"/>
      <PasukFragment pasuk_id="pasuk_0:38:26">
        <TextFragment>וַֽיַּעֲשׂ֛וּ אֶת־הַכָּתְנֹ֥ת שֵׁ֖שׁ מַֽעֲשֵׂ֣ה אֹרֵ֑ג לְאַֽהֲרֹ֖ן וּלְבָנָֽיו׃</TextFragment>
      </PasukFragment>
      <PasukStart id="pasuk_0:38:27" index="27" pasuk="כח"/>
      <PasukFragment pasuk_id="pasuk_0:38:27">
        <TextFragment>וְאֵת֙ הַמִּצְנֶ֣פֶת שֵׁ֔שׁ וְאֶת־פַּֽאֲרֵ֥י הַמִּגְבָּעֹ֖ת שֵׁ֑שׁ וְאֶת־מִכְנְסֵ֥י הַבָּ֖ד שֵׁ֥שׁ מָשְׁזָֽר׃</TextFragment>
      </PasukFragment>
      <PasukStart id="pasuk_0:38:28" index="28" pasuk="כט"/>
      <PasukFragment pasuk_id="pasuk_0:38:28">
        <TextFragment>וְֽאֶת־הָאַבְנֵ֞ט שֵׁ֣שׁ מָשְׁזָ֗ר וּתְכֵ֧לֶת וְאַרְגָּמָ֛ן וְתוֹלַ֥עַת שָׁנִ֖י מַֽעֲשֵׂ֣ה רֹקֵ֑ם כַּֽאֲשֶׁ֛ר צִוָּ֥ה יְהוָ֖ה אֶת־מֹשֶֽׁה׃ </TextFragment>
        <Setumah/>
      </PasukFragment>
      <PasukStart id="pasuk_0:38:29" index="29" pasuk="ל"/>
      <PasukFragment pasuk_id="pasuk_0:38:29">
        <TextFragment>וַֽיַּעֲשׂ֛וּ אֶת־צִ֥יץ נֵֽזֶר־הַקֹּ֖דֶשׁ זָהָ֣ב טָה֑וֹר וַיִּכְתְּב֣וּ עָלָ֗יו מִכְתַּב֙ פִּתּוּחֵ֣י חוֹתָ֔ם קֹ֖דֶשׁ לַֽיהוָֽה׃</TextFragment>
      </PasukFragment>
      <PasukStart id="pasuk_0:38:30" index="30" pasuk="לא"/>
      <PasukFragment pasuk_id="pasuk_0:38:30">
        <TextFragment>וַיִּתְּנ֤וּ עָלָיו֙ פְּתִ֣יל תְּכֵ֔לֶת לָתֵ֥ת עַל־הַמִּצְנֶ֖פֶת מִלְמָ֑עְלָה כַּֽאֲשֶׁ֛ר צִוָּ֥ה יְהוָ֖ה אֶת־מֹשֶֽׁה׃ </TextFragment>
        <Setumah/>
      </PasukFragment>
      <PasukStart id="pasuk_0:38:31" index="31" pasuk="לב"/>
      <PasukFragment pasuk_id="pasuk_0:38:31">
        <TextFragment>וַתֵּ֕כֶל כָּל־עֲבֹדַ֕ת מִשְׁכַּ֖ן אֹ֣הֶל מוֹעֵ֑ד וַֽיַּעֲשׂוּ֙ בְּנֵ֣י יִשְׂרָאֵ֔ל כְּ֠כֹל אֲשֶׁ֨ר צִוָּ֧ה יְהוָ֛ה אֶת־מֹשֶׁ֖ה כֵּ֥ן עָשֽׂוּ׃ </TextFragment>
        <Petuha/>
      </PasukFragment>
      <PasukStart id="pasuk_0:38:32" index="32" pasuk="לג"/>
      <PasukFragment pasuk_id="pasuk_0:38:32">
        <TextFragment>וַיָּבִ֤יאוּ אֶת־הַמִּשְׁכָּן֙ אֶל־מֹשֶׁ֔ה אֶת־הָאֹ֖הֶל וְאֶת־כָּל־כֵּלָ֑יו קְרָסָ֣יו קְרָשָׁ֔יו בְּרִיחָ֖ו וְעַמֻּדָ֥יו וַֽאֲדָנָֽיו׃</TextFragment>
      </PasukFragment>
      <PasukStart id="pasuk_0:38:33" index="33" pasuk="לד"/>
      <PasukFragment pasuk_id="pasuk_0:38:33">
        <TextFragment>וְאֶת־מִכְסֵ֞ה עוֹרֹ֤ת הָֽאֵילִם֙ הַמְאָדָּמִ֔ים וְאֶת־מִכְסֵ֖ה עֹרֹ֣ת הַתְּחָשִׁ֑ים וְאֵ֖ת פָּרֹ֥כֶת הַמָּסָֽךְ׃</TextFragment>
      </PasukFragment>
      <PasukStart id="pasuk_0:38:34" index="34" pasuk="לה"/>
      <PasukFragment pasuk_id="pasuk_0:38:34">
        <TextFragment>אֶת־אֲר֥וֹן הָֽעֵדֻ֖ת וְאֶת־בַּדָּ֑יו וְאֵ֖ת הַכַּפֹּֽרֶת׃</TextFragment>
      </PasukFragment>
      <PasukStart id="pasuk_0:38:35" index="35" pasuk="לו"/>
      <PasukFragment pasuk_id="pasuk_0:38:35">
        <TextFragment>אֶת־הַשֻּׁלְחָן֙ אֶת־כָּל־כֵּלָ֔יו וְאֵ֖ת לֶ֥חֶם הַפָּנִֽים׃</TextFragment>
      </PasukFragment>
      <PasukStart id="pasuk_0:38:36" index="36" pasuk="לז"/>
      <PasukFragment pasuk_id="pasuk_0:38:36">
        <TextFragment>אֶת־הַמְּנֹרָ֨ה הַטְּהֹרָ֜ה אֶת־נֵֽרֹתֶ֗יהָ נֵרֹ֛ת הַמַּֽעֲרָכָ֖ה וְאֶת־כָּל־כֵּלֶ֑יהָ וְאֵ֖ת שֶׁ֥מֶן הַמָּאֽוֹר׃</TextFragment>
      </PasukFragment>
      <PasukStart id="pasuk_0:38:37" index="37" pasuk="לח"/>
      <PasukFragment pasuk_id="pasuk_0:38:37">
        <TextFragment>וְאֵת֙ מִזְבַּ֣ח הַזָּהָ֔ב וְאֵת֙ שֶׁ֣מֶן הַמִּשְׁחָ֔ה וְאֵ֖ת קְטֹ֣רֶת הַסַּמִּ֑ים וְאֵ֕ת מָסַ֖ךְ פֶּ֥תַח הָאֹֽהֶל׃</TextFragment>
      </PasukFragment>
      <PasukStart id="pasuk_0:38:38" index="38" pasuk="לט"/>
      <PasukFragment pasuk_id="pasuk_0:38:38">
        <TextFragment>אֵ֣ת ׀ מִזְבַּ֣ח הַנְּחֹ֗שֶׁת וְאֶת־מִכְבַּ֤ר הַנְּחֹ֨שֶׁת֙ אֲשֶׁר־ל֔וֹ אֶת־בַּדָּ֖יו וְאֶת־כָּל־כֵּלָ֑יו אֶת־הַכִּיֹּ֖ר וְאֶת־כַּנּֽוֹ׃</TextFragment>
      </PasukFragment>
      <PasukStart id="pasuk_0:38:39" index="39" pasuk="מ"/>
      <PasukFragment pasuk_id="pasuk_0:38:39">
        <TextFragment>אֵת֩ קַלְעֵ֨י הֶֽחָצֵ֜ר אֶת־עַמֻּדֶ֣יהָ וְאֶת־אֲדָנֶ֗יהָ וְאֶת־הַמָּסָךְ֙ לְשַׁ֣עַר הֶֽחָצֵ֔ר אֶת־מֵֽיתָרָ֖יו וִיתֵֽדֹתֶ֑יהָ וְאֵ֗ת כָּל־כְּלֵ֛י עֲבֹדַ֥ת הַמִּשְׁכָּ֖ן לְאֹ֥הֶל מוֹעֵֽד׃</TextFragment>
      </PasukFragment>
      <PasukStart id="pasuk_0:38:40" index="40" pasuk="מא"/>
      <PasukFragment pasuk_id="pasuk_0:38:40">
        <TextFragment>אֶת־בִּגְדֵ֥י הַשְּׂרָ֖ד לְשָׁרֵ֣ת בַּקֹּ֑דֶשׁ אֶת־בִּגְדֵ֤י הַקֹּ֨דֶשׁ֙ לְאַֽהֲרֹ֣ן הַכֹּהֵ֔ן וְאֶת־בִּגְדֵ֥י בָנָ֖יו לְכַהֵֽן׃</TextFragment>
      </PasukFragment>
      <PasukStart id="pasuk_0:38:41" index="41" pasuk="מב"/>
      <PasukFragment pasuk_id="pasuk_0:38:41">
        <TextFragment>כְּכֹ֛ל אֲשֶׁר־צִוָּ֥ה יְהוָ֖ה אֶת־מֹשֶׁ֑ה כֵּ֤ן עָשׂוּ֙ בְּנֵ֣י יִשְׂרָאֵ֔ל אֵ֖ת כָּל־הָֽעֲבֹדָֽה׃</TextFragment>
      </PasukFragment>
      <PasukStart id="pasuk_0:38:42" index="42" pasuk="מג"/>
      <PasukFragment pasuk_id="pasuk_0:38:42">
        <TextFragment>וַיַּ֨רְא מֹשֶׁ֜ה אֶת־כָּל־הַמְּלָאכָ֗ה וְהִנֵּה֙ עָשׂ֣וּ אֹתָ֔הּ כַּֽאֲשֶׁ֛ר צִוָּ֥ה יְהוָ֖ה כֵּ֣ן עָשׂ֑וּ וַיְבָ֥רֶךְ אֹתָ֖ם מֹשֶֽׁה׃ </TextFragment>
        <Petuha/>
      </PasukFragment>
    </Perek>
    <Perek id="perek_0:39" index="39" perek="מ">
      <PasukStart id="pasuk_0:39:0" index="0" pasuk="א"/>
      <PasukFragment pasuk_id="pasuk_0:39:0">
        <TextFragment>וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃</TextFragment>
      </PasukFragment>
      <PasukStart id="pasuk_0:39:1" index="1" pasuk="ב"/>
      <PasukFragment pasuk_id="pasuk_0:39:1">
        <TextFragment>בְּיוֹם־הַחֹ֥דֶשׁ הָֽרִאשׁ֖וֹן בְּאֶחָ֣ד לַחֹ֑דֶשׁ תָּקִ֕ים אֶת־מִשְׁכַּ֖ן אֹ֥הֶל מוֹעֵֽד׃</TextFragment>
      </PasukFragment>
      <PasukStart id="pasuk_0:39:2" index="2" pasuk="ג"/>
      <PasukFragment pasuk_id="pasuk_0:39:2">
        <TextFragment>וְשַׂמְתָּ֣ שָׁ֔ם אֵ֖ת אֲר֣וֹן הָֽעֵד֑וּת וְסַכֹּתָ֥ עַל־הָֽאָרֹ֖ן אֶת־הַפָּרֹֽכֶת׃</TextFragment>
      </PasukFragment>
      <PasukStart id="pasuk_0:39:3" index="3" pasuk="ד"/>
      <PasukFragment pasuk_id="pasuk_0:39:3">
        <TextFragment>וְהֵֽבֵאתָ֙ אֶת־הַשֻּׁלְחָ֔ן וְעָֽרַכְתָּ֖ אֶת־עֶרְכּ֑וֹ וְהֵֽבֵאתָ֙ אֶת־הַמְּנֹרָ֔ה וְהַֽעֲלֵיתָ֖ אֶת־נֵֽרֹתֶֽיהָ׃</TextFragment>
      </PasukFragment>
      <PasukStart id="pasuk_0:39:4" index="4" pasuk="ה"/>
      <PasukFragment pasuk_id="pasuk_0:39:4">
        <TextFragment>וְנָֽתַתָּ֞ה אֶת־מִזְבַּ֤ח הַזָּהָב֙ לִקְטֹ֔רֶת לִפְנֵ֖י אֲר֣וֹן הָֽעֵדֻ֑ת וְשַׂמְתָּ֛ אֶת־מָסַ֥ךְ הַפֶּ֖תַח לַמִּשְׁכָּֽן׃</TextFragment>
      </PasukFragment>
      <PasukStart id="pasuk_0:39:5" index="5" pasuk="ו"/>
      <PasukFragment pasuk_id="pasuk_0:39:5">
        <TextFragment>וְנָ֣תַתָּ֔ה אֵ֖ת מִזְבַּ֣ח הָֽעֹלָ֑ה לִפְנֵ֕י פֶּ֖תַח מִשְׁכַּ֥ן אֹֽהֶל־מוֹעֵֽד׃</TextFragment>
      </PasukFragment>
      <PasukStart id="pasuk_0:39:6" index="6" pasuk="ז"/>
      <PasukFragment pasuk_id="pasuk_0:39:6">
        <TextFragment>וְנָֽתַתָּ֙ אֶת־הַכִּיֹּ֔ר בֵּֽין־אֹ֥הֶל מוֹעֵ֖ד וּבֵ֣ין הַמִּזְבֵּ֑חַ וְנָֽתַתָּ֥ שָׁ֖ם מָֽיִם׃</TextFragment>
      </PasukFragment>
      <PasukStart id="pasuk_0:39:7" index="7" pasuk="ח"/>
      <PasukFragment pasuk_id="pasuk_0:39:7">
        <TextFragment>וְשַׂמְתָּ֥ אֶת־הֶֽחָצֵ֖ר סָבִ֑יב וְנָ֣תַתָּ֔ אֶת־מָסַ֖ךְ שַׁ֥עַר הֶֽחָצֵֽר׃</TextFragment>
      </PasukFragment>
      <PasukStart id="pasuk_0:39:8" index="8" pasuk="ט"/>
      <PasukFragment pasuk_id="pasuk_0:39:8">
        <TextFragment>וְלָֽקַחְתָּ֙ אֶת־שֶׁ֣מֶן הַמִּשְׁחָ֔ה וּמָֽשַׁחְתָּ֥ אֶת־הַמִּשְׁכָּ֖ן וְאֶת־כָּל־אֲשֶׁר־בּ֑וֹ וְקִדַּשְׁתָּ֥ אֹת֛וֹ וְאֶת־כָּל־כֵּלָ֖יו וְהָ֥יָה קֹֽדֶשׁ׃</TextFragment>
      </PasukFragment>
      <PasukStart id="pasuk_0:39:9" index="9" pasuk="י"/>
      <PasukFragment pasuk_id="pasuk_0:39:9">
        <TextFragment>וּמָֽשַׁחְתָּ֛ אֶת־מִזְבַּ֥ח הָֽעֹלָ֖ה וְאֶת־כָּל־כֵּלָ֑יו וְקִדַּשְׁתָּ֙ אֶת־הַמִּזְבֵּ֔חַ וְהָיָ֥ה הַמִּזְבֵּ֖חַ קֹ֥דֶשׁ קָֽדָשִֽׁים׃</TextFragment>
      </PasukFragment>
      <PasukStart id="pasuk_0:39:10" index="10" pasuk="יא"/>
      <PasukFragment pasuk_id="pasuk_0:39:10">
        <TextFragment>וּמָֽשַׁחְתָּ֥ אֶת־הַכִּיֹּ֖ר וְאֶת־כַּנּ֑וֹ וְקִדַּשְׁתָּ֖ אֹתֽוֹ׃</TextFragment>
      </PasukFragment>
      <PasukStart id="pasuk_0:39:11" index="11" pasuk="יב"/>
      <PasukFragment pasuk_id="pasuk_0:39:11">
        <TextFragment>וְהִקְרַבְתָּ֤ אֶֽת־אַהֲרֹן֙ וְאֶת־בָּנָ֔יו אֶל־פֶּ֖תַח אֹ֣הֶל מוֹעֵ֑ד וְרָֽחַצְתָּ֥ אֹתָ֖ם בַּמָּֽיִם׃</TextFragment>
      </PasukFragment>
      <PasukStart id="pasuk_0:39:12" index="12" pasuk="יג"/>
      <PasukFragment pasuk_id="pasuk_0:39:12">
        <TextFragment>וְהִלְבַּשְׁתָּ֙ אֶֽת־אַהֲרֹ֔ן אֵ֖ת בִּגְדֵ֣י הַקֹּ֑דֶשׁ וּמָֽשַׁחְתָּ֥ אֹת֛וֹ וְקִדַּשְׁתָּ֥ אֹת֖וֹ וְכִהֵ֥ן לִֽי׃</TextFragment>
      </PasukFragment>
      <PasukStart id="pasuk_0:39:13" index="13" pasuk="יד"/>
      <PasukFragment pasuk_id="pasuk_0:39:13">
        <TextFragment>וְאֶת־בָּנָ֖יו תַּקְרִ֑יב וְהִלְבַּשְׁתָּ֥ אֹתָ֖ם כֻּתֳּנֹֽת׃</TextFragment>
      </PasukFragment>
      <PasukStart id="pasuk_0:39:14" index="14" pasuk="טו"/>
      <PasukFragment pasuk_id="pasuk_0:39:14">
        <TextFragment>וּמָֽשַׁחְתָּ֣ אֹתָ֗ם כַּֽאֲשֶׁ֤ר מָשַׁ֨חְתָּ֙ אֶת־אֲבִיהֶ֔ם וְכִֽהֲנ֖וּ לִ֑י וְ֠הָֽיְתָה לִֽהְיֹ֨ת לָהֶ֧ם מָשְׁחָתָ֛ם לִכְהֻנַּ֥ת עוֹלָ֖ם לְדֹֽרֹתָֽם׃</TextFragment>
      </PasukFragment>
      <PasukStart id="pasuk_0:39:15" index="15" pasuk="טז"/>
      <PasukFragment pasuk_id="pasuk_0:39:15">
        <TextFragment>וַיַּ֖עַשׂ מֹשֶׁ֑ה כְּ֠כֹל אֲשֶׁ֨ר צִוָּ֧ה יְהוָ֛ה אֹת֖וֹ כֵּ֥ן עָשָֽׂה׃ </TextFragment>
        <Setumah/>
      </PasukFragment>
      <PasukStart id="pasuk_0:39:16" index="16" pasuk="יז"/>
      <PasukFragment pasuk_id="pasuk_0:39:16">
        <TextFragment>וַיְהִ֞י בַּחֹ֧דֶשׁ הָֽרִאשׁ֛וֹן בַּשָּׁנָ֥ה הַשֵּׁנִ֖ית בְּאֶחָ֣ד לַחֹ֑דֶשׁ הוּקַ֖ם הַמִּשְׁכָּֽן׃</TextFragment>
      </PasukFragment>
      <PasukStart id="pasuk_0:39:17" index="17" pasuk="יח"/>
      <PasukFragment pasuk_id="pasuk_0:39:17">
        <TextFragment>וַיָּ֨קֶם מֹשֶׁ֜ה אֶת־הַמִּשְׁכָּ֗ן וַיִּתֵּן֙ אֶת־אֲדָנָ֔יו וַיָּ֨שֶׂם֙ אֶת־קְרָשָׁ֔יו וַיִּתֵּ֖ן אֶת־בְּרִיחָ֑יו וַיָּ֖קֶם אֶת־עַמּוּדָֽיו׃</TextFragment>
      </PasukFragment>
      <PasukStart id="pasuk_0:39:18" index="18" pasuk="יט"/>
      <PasukFragment pasuk_id="pasuk_0:39:18">
        <TextFragment>וַיִּפְרֹ֤שׂ אֶת־הָאֹ֨הֶל֙ עַל־הַמִּשְׁכָּ֔ן וַיָּ֜שֶׂם אֶת־מִכְסֵ֥ה הָאֹ֛הֶל עָלָ֖יו מִלְמָ֑עְלָה כַּֽאֲשֶׁ֛ר צִוָּ֥ה יְהוָ֖ה אֶת־מֹשֶֽׁה׃ </TextFragment>
        <Setumah/>
      </PasukFragment>
      <PasukStart id="pasuk_0:39:19" index="19" pasuk="כ"/>
      <PasukFragment pasuk_id="pasuk_0:39:19">
        <TextFragment>וַיִּקַּ֞ח וַיִּתֵּ֤ן אֶת־הָֽעֵדֻת֙ אֶל־הָ֣אָרֹ֔ן וַיָּ֥שֶׂם אֶת־הַבַּדִּ֖ים עַל־הָֽאָרֹ֑ן וַיִּתֵּ֧ן אֶת־הַכַּפֹּ֛רֶת עַל־הָֽאָרֹ֖ן מִלְמָֽעְלָה׃</TextFragment>
      </PasukFragment>
      <PasukStart id="pasuk_0:39:20" index="20" pasuk="כא"/>
      <PasukFragment pasuk_id="pasuk_0:39:20">
        <TextFragment>וַיָּבֵ֣א אֶת־הָֽאָרֹן֮ אֶל־הַמִּשְׁכָּן֒ וַיָּ֗שֶׂם אֵ֚ת פָּרֹ֣כֶת הַמָּסָ֔ךְ וַיָּ֕סֶךְ עַ֖ל אֲר֣וֹן הָֽעֵד֑וּת כַּֽאֲשֶׁ֛ר צִוָּ֥ה יְהוָ֖ה אֶת־מֹשֶֽׁה׃ </TextFragment>
        <Setumah/>
      </PasukFragment>
      <PasukStart id="pasuk_0:39:21" index="21" pasuk="כב"/>
      <PasukFragment pasuk_id="pasuk_0:39:21">
        <TextFragment>וַיִּתֵּ֤ן אֶת־הַשֻּׁלְחָן֙ בְּאֹ֣הֶל מוֹעֵ֔ד עַ֛ל יֶ֥רֶךְ הַמִּשְׁכָּ֖ן צָפֹ֑נָה מִח֖וּץ לַפָּרֹֽכֶת׃</TextFragment>
      </PasukFragment>
      <PasukStart id="pasuk_0:39:22" index="22" pasuk="כג"/>
      <PasukFragment pasuk_id="pasuk_0:39:22">
        <TextFragment>וַיַּֽעֲרֹ֥ךְ עָלָ֛יו עֵ֥רֶךְ לֶ֖חֶם לִפְנֵ֣י יְהוָ֑ה כַּֽאֲשֶׁ֛ר צִוָּ֥ה יְהוָ֖ה אֶת־מֹשֶֽׁה׃ </TextFragment>
        <Setumah/>
      </PasukFragment>
      <PasukStart id="pasuk_0:39:23" index="23" pasuk="כד"/>
      <PasukFragment pasuk_id="pasuk_0:39:23">
        <TextFragment>וַיָּ֤שֶׂם אֶת־הַמְּנֹרָה֙ בְּאֹ֣הֶל מוֹעֵ֔ד נֹ֖כַח הַשֻּׁלְחָ֑ן עַ֛ל יֶ֥רֶךְ הַמִּשְׁכָּ֖ן נֶֽגְבָּה׃</TextFragment>
      </PasukFragment>
      <PasukStart id="pasuk_0:39:24" index="24" pasuk="כה"/>
      <PasukFragment pasuk_id="pasuk_0:39:24">
        <TextFragment>וַיַּ֥עַל הַנֵּרֹ֖ת לִפְנֵ֣י יְהוָ֑ה כַּֽאֲשֶׁ֛ר צִוָּ֥ה יְהוָ֖ה אֶת־מֹשֶֽׁה׃ </TextFragment>
        <Setumah/>
      </PasukFragment>
      <PasukStart id="pasuk_0:39:25" index="25" pasuk="כו"/>
      <PasukFragment pasuk_id="pasuk_0:39:25">
        <TextFragment>וַיָּ֛שֶׂם אֶת־מִזְבַּ֥ח הַזָּהָ֖ב בְּאֹ֣הֶל מוֹעֵ֑ד לִפְנֵ֖י הַפָּרֹֽכֶת׃</TextFragment>
      </PasukFragment>
      <PasukStart id="pasuk_0:39:26" index="26" pasuk="כז"/>
      <PasukFragment pasuk_id="pasuk_0:39:26">
        <TextFragment>וַיַּקְטֵ֥ר עָלָ֖יו קְטֹ֣רֶת סַמִּ֑ים כַּֽאֲשֶׁ֛ר צִוָּ֥ה יְהוָ֖ה אֶת־מֹשֶֽׁה׃ </TextFragment>
        <Setumah/>
      </PasukFragment>
      <PasukStart id="pasuk_0:39:27" index="27" pasuk="כח"/>
      <PasukFragment pasuk_id="pasuk_0:39:27">
        <TextFragment>וַיָּ֛שֶׂם אֶת־מָסַ֥ךְ הַפֶּ֖תַח לַמִּשְׁכָּֽן׃</TextFragment>
      </PasukFragment>
      <PasukStart id="pasuk_0:39:28" index="28" pasuk="כט"/>
      <PasukFragment pasuk_id="pasuk_0:39:28">
        <TextFragment>וְאֵת֙ מִזְבַּ֣ח הָֽעֹלָ֔ה שָׂ֕ם פֶּ֖תַח מִשְׁכַּ֣ן אֹֽהֶל־מוֹעֵ֑ד וַיַּ֣עַל עָלָ֗יו אֶת־הָֽעֹלָה֙ וְאֶת־הַמִּנְחָ֔ה כַּֽאֲשֶׁ֛ר צִוָּ֥ה יְהוָ֖ה אֶת־מֹשֶֽׁה׃ </TextFragment>
        <Setumah/>
      </PasukFragment>
      <PasukStart id="pasuk_0:39:29" index="29" pasuk="ל"/>
      <PasukFragment pasuk_id="pasuk_0:39:29">
        <TextFragment>וַיָּ֨שֶׂם֙ אֶת־הַכִּיֹּ֔ר בֵּֽין־אֹ֥הֶל מוֹעֵ֖ד וּבֵ֣ין הַמִּזְבֵּ֑חַ וַיִּתֵּ֥ן שָׁ֛מָּה מַ֖יִם לְרָחְצָֽה׃</TextFragment>
      </PasukFragment>
      <PasukStart id="pasuk_0:39:30" index="30" pasuk="לא"/>
      <PasukFragment pasuk_id="pasuk_0:39:30">
        <TextFragment>וְרָֽחֲצ֣וּ מִמֶּ֔נּוּ מֹשֶׁ֖ה וְאַֽהֲרֹ֣ן וּבָנָ֑יו אֶת־יְדֵיהֶ֖ם וְאֶת־רַגְלֵיהֶֽם׃</TextFragment>
      </PasukFragment>
      <PasukStart id="pasuk_0:39:31" index="31" pasuk="לב"/>
      <PasukFragment pasuk_id="pasuk_0:39:31">
        <TextFragment>בְּבֹאָ֞ם אֶל־אֹ֣הֶל מוֹעֵ֗ד וּבְקָרְבָתָ֛ם אֶל־הַמִּזְבֵּ֖חַ יִרְחָ֑צוּ כַּֽאֲשֶׁ֛ר צִוָּ֥ה יְהוָ֖ה אֶת־מֹשֶֽׁה׃ </TextFragment>
        <Setumah/>
      </PasukFragment>
      <PasukStart id="pasuk_0:39:32" index="32" pasuk="לג"/>
      <PasukFragment pasuk_id="pasuk_0:39:32">
        <TextFragment>וַיָּ֣קֶם אֶת־הֶֽחָצֵ֗ר סָבִיב֙ לַמִּשְׁכָּ֣ן וְלַמִּזְבֵּ֔חַ וַיִּתֵּ֕ן אֶת־מָסַ֖ךְ שַׁ֣עַר הֶֽחָצֵ֑ר וַיְכַ֥ל מֹשֶׁ֖ה אֶת־הַמְּלָאכָֽה׃ </TextFragment>
        <Petuha/>
      </PasukFragment>
      <PasukStart id="pasuk_0:39:33" index="33" pasuk="לד"/>
      <PasukFragment pasuk_id="pasuk_0:39:33">
        <TextFragment>וַיְכַ֥ס הֶֽעָנָ֖ן אֶת־אֹ֣הֶל מוֹעֵ֑ד וּכְב֣וֹד יְהוָ֔ה מָלֵ֖א אֶת־הַמִּשְׁכָּֽן׃</TextFragment>
      </PasukFragment>
      <PasukStart id="pasuk_0:39:34" index="34" pasuk="לה"/>
      <PasukFragment pasuk_id="pasuk_0:39:34">
        <TextFragment>וְלֹֽא־יָכֹ֣ל מֹשֶׁ֗ה לָבוֹא֙ אֶל־אֹ֣הֶל מוֹעֵ֔ד כִּֽי־שָׁכַ֥ן עָלָ֖יו הֶֽעָנָ֑ן וּכְב֣וֹד יְהוָ֔ה מָלֵ֖א אֶת־הַמִּשְׁכָּֽן׃</TextFragment>
      </PasukFragment>
      <PasukStart id="pasuk_0:39:35" index="35" pasuk="לו"/>
      <PasukFragment pasuk_id="pasuk_0:39:35">
        <TextFragment>וּבְהֵֽעָל֤וֹת הֶֽעָנָן֙ מֵעַ֣ל הַמִּשְׁכָּ֔ן יִסְע֖וּ בְּנֵ֣י יִשְׂרָאֵ֑ל בְּכֹ֖ל מַסְעֵיהֶֽם׃</TextFragment>
      </PasukFragment>
      <PasukStart id="pasuk_0:39:36" index="36" pasuk="לז"/>
      <PasukFragment pasuk_id="pasuk_0:39:36">
        <TextFragment>וְאִם־לֹ֥א יֵֽעָלֶ֖ה הֶֽעָנָ֑ן וְלֹ֣א יִסְע֔וּ עַד־י֖וֹם הֵעָֽלֹתֽוֹ׃</TextFragment>
      </PasukFragment>
      <PasukStart id="pasuk_0:39:37" index="37" pasuk="לח"/>
      <PasukFragment pasuk_id="pasuk_0:39:37">
        <TextFragment>כִּי֩ עֲנַ֨ן יְהוָ֤ה עַֽל־הַמִּשְׁכָּן֙ יוֹמָ֔ם וְאֵ֕שׁ תִּֽהְיֶ֥ה לַ֖יְלָה בּ֑וֹ לְעֵינֵ֥י כָל־בֵּֽית־יִשְׂרָאֵ֖ל בְּכָל־מַסְעֵיהֶֽם׃ </TextFragment>
        <SeferEnd/>
      </PasukFragment>
    </Perek>
  </Sefer>
</Torah>
